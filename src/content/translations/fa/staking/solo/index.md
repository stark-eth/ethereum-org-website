---
title: اتر خود را به‌صورت انفرادی سهام‌گذاری کنید
description: مروری بر نحوه‌ی آغاز سهام‌گذاری به‌صورت انفرادی
lang: fa
template: staking
emoji: ":money_with_wings:"
image: ../../../../../assets/staking/leslie-solo.png
alt: لسلی اسب آبی روی تراشه رایانه‌ای خودش.
sidebarDepth: 2
summaryPoints:
  - حداکثر پاداش را مستقیماً از پروتکل دریافت کنید تا اعتبارسنج خود را کارا و آنلاین نگه دارید
  - سخت‌افزار خانگی را اجرا کنید و شخصاً امنیت و تمرکززدایی شبکه اتریوم را بیشتر کنید
  - نیاز به اعتماد را حذف کنید و همیشه کلیدهای سرمایه خود را تحت کنترل داشته باشید
---

## سهام‌گذاری انفرادی چیست؟ {#what-is-solo-staking}

سهام‌گذاری انفرادی به عمل [اجرای یک گره اتریوم](/run-a-node/) متصل به اینترنت و واریز 32 اتر برای فعال کردن یک [اعتبارسنج](#faq) گفته می‌شود، که به شما امکان می‌دهد به‌طور مستقیم در اجماع شبکه شرکت کنید.

یک گره‌ی اتریوم از یک کلاینت لایه اجرا (EL) و یک کلاینت لایه اجماع (CL) تشکیل شده است. این کلاینت‌ها نرم‌افزارهایی هستند که همراه با مجموعه‌ای از کلیدهای امضاکننده معتبر، برای تأیید تراکنش‌ها و بلوک‌ها، تصدیق کردن سر درست زنجیره، جمع‌آوری تأییدیه‌ها و پیشنهاد بلوک‌ها با هم کار می‌کنند.

سهام‌گذارهای انفرادی مسئول کار با سخت‌افزار مورد نیاز برای اجرای این کلاینت‌ها هستند. قویاً توصیه می‌شود از یک دستگاه اختصاصی که در خانه به کار گرفته شود برای این کار استفاده کنید - این کار برای سلامت شبکه بسیار مفید است.

یک سهام‌گذار انفرادی در ازای اینکه اعتبارسنج خود را کارآمد و آنلاین نگه دارد، مستقیماً از پروتکل پاداش دریافت می‌کند.

## چرا به‌صورت انفرادی سهام‌گذاری کنیم؟ {#why-stake-solo}

سهام‌گذاری انفرادی با مسئولیت بیشتری همراه است، اما حداکثر کنترل را بر سرمایه‌های خود و تنظیمات سهام‌گذاری به شما ارائه می‌دهد.

<CardGrid>
  <Card title="اتر تازه کسب کنید" emoji="💸">
    وقتی اعتبارسنج شما آنلاین است، بدون هیچ واسطه‌ای، مستقیماً از پروتکل پاداش اتری دریافت کنید.
  </Card>
  <Card title="تسلط کامل" emoji="🎛️">
    کلیدهای خودتان را نگه دارید. ترکیبی از کلاینت‌ها و سخت‌افزار را انتخاب کنید که به شما امکان می‌دهد ریسک خود را به حداقل برسانید و به سلامت و امنیت شبکه کمک کنید. سرویس‌های سهام‌گذاری شخص ثالث این تصمیمات را برای شما می‌گیرند و همیشه امن‌ترین انتخاب‌ها را انجام نمی‌دهند.
  </Card>
  <Card title="امنیت شبکه" emoji="🔐">
    سهام‌گذاری انفرادی تأثیرگذارترین راه برای سهام‌گذاری است. با اجرای یک اعتبار سنج بر روی سخت‌افزار خود در خانه، استحکام، عدم تمرکز و امنیت پروتکل اتریوم را تقویت می‌کنید.
  </Card>
</CardGrid>

## ملاحظات لازم قبل از سهام‌گذاری انفرادی {#considerations-before-staking-solo}

درست است که ما آرزو می‌کنیم سهام‌گذاری انفرادی برای همه در دسترس و بدون ریسک باشد، اما واقعیت چنین نیست. چند موضوع عملی و جدی وجود دارد که باید قبل از انتخاب سهام‌گذاری انفرادی اتر خود در نظر داشته باشید.

<InfoGrid>
  <ExpandableCard title="لازم است بخوانید" eventCategory="SoloStaking" eventName="clicked required reading">
    هنگام راه‌اندازی گره‌ی خود، باید مدتی را صرف یادگیری نحوه استفاده از نرم‌افزار انتخابی خود کنید. این کار شامل مطالعه‌ی مستندات مرتبط و هماهنگی با کانال‌های ارتباطی آن تیم‌های توسعه‌دهنده است.
    هرچه بیشتر در مورد نرم‌افزاری که در حال اجرا هستید و نحوه‌ی کار اثبات سهام اطلاعات بیشتری کسب کنید، ریسک آن به‌عنوان یک سهام‌گذار برایتان کمتر خواهد بود و رفع هرگونه مشکلی که ممکن است در طول مسیر به عنوان عملگر گره ایجاد شود آسان‌تر خواهد بود. 
  </ExpandableCard>
  <ExpandableCard title="راحتی در کار با رایانه" eventCategory="SoloStaking" eventName="clicked comfortable with computers">
    راه‌اندازی گره به تسلط کافی در کار با رایانه نیاز دارد، گرچه ابزارهای جدید به مرور زمان این کار را آسان‌تر می‌کنند. درک رابط خط فرمان مفید است، اما دیگر به‌شدت موردنیاز نیست.
    تنظیمات سخت‌افزاری بسیار ابتدایی و درک حداقل مشخصات توصیه‌شده نیز لازم است.
  </ExpandableCard>
  <ExpandableCard title="مدیریت کلید ایمن" eventCategory="SoloStaking" eventName="clicked secure key management">
    همان‌طور که کلیدهای خصوصی آدرس اتریوم شما را ایمن می‌کنند، باید کلیدهایی را به‌طور خاص برای اعتبارسنج خود ایجاد کنید. باید بدانید که چگونه هر عبارت بذر یا کلید خصوصی را امن و ایمن نگه دارید.
    <p style={{marginTop: "1rem"}}><a href="/security">امنیت اتریوم و جلوگیری از کلاهبرداری</a></p>
  </ExpandableCard>
  <ExpandableCard title="بدون برداشت (فعلاً)" eventCategory="SoloStaking" eventName="clicked no withdrawing">
    برداشت اتر سهام‌گذاری شده یا پاداش از موجودی اعتبارسنج هنوز پشتیبانی نمی‌شود. پشتیبانی از برداشت برای ارتقای آینده شانگهای برنامه‌ریزی شده است. باید پیش‌بینی کنید که اتر شما حداقل برای یک تا دو سال قفل می‌شود. پس از ارتقای شانگهای قادر به برداشت آزادانه کامل یا بخشی از سهام خود خواهید بود.
  </ExpandableCard>
  <ExpandableCard title="نگهداری" eventCategory="SoloStaking" eventName="clicked maintenance">
    سخت‌افزار گهگاه خراب می‌شود، اتصالات شبکه بعضاً دچار مشکل می‌شوند و نرم‌افزار کلاینت هر از گاهی نیازمند ارتقا است. نگهداری از گره ناگزیر است و هر چند وقت یکبار نیازمند توجه شما خواهد بود. شما باید مطمئن باشید که از هرگونه ارتقای شبکه پیش‌بینی‌شده یا سایر ارتقاهای حیاتی مشتری آگاه هستید.
  </ExpandableCard>
  <ExpandableCard title="زمان کار قابل‌اعتماد" eventCategory="SoloStaking" eventName="clicked reliable uptime">
    پاداش‌های شما متناسب با زمانی است که اعتبارسنج شما آنلاین است و به‌درستی تصدیق می‌کند. زمان خاموشی متناسب با تعداد اعتبارسنج‌های دیگر که همزمان آفلاین هستند مشمول جریمه می‌شود، اما <a href="#faq">به برخورد شدید منجر نمی‌شود</a>. پهنای باند نیز مهم است، زیرا پاداش برای تصدیق‌هایی که به موقع دریافت نمی‌شوند کاهش می‌یابد. الزامات متفاوت خواهد بود، اما حداقل سرعت 10 مگابیت بر ثانیه برای بارگذاری و بارگیری توصیه می‌شود.
  </ExpandableCard>
  <ExpandableCard title="ریسک برخورد شدید" eventCategory="SoloStaking" eventName="clicked slashing risk">
    <em>برخورد شدید</em> که متفاوت از مجازات‌های عدم فعالیت برای آفلاین بودن است، مجازات بسیار جدی‌تری است که برای جرایم مخرب در نظر گرفته شده است. با اجرای یک کلاینت اقلیت با کلیدهایتان تنها روی یک دستگاه بارشده در آن واحد، ریسک برخورد شدید با شما به حداقل می‌رسد. همان‌طور که گفته شد، همه سهام‌گذاران باید از ریسک‌های برخورد شدید آگاه باشند.
    
    <p><a href="https://medium.com/prysmatic-labs/eth2-slashing-prevention-tips-f6faa5025f50/">اطلاعات بیشتر در مورد برخورد شدید و چرخه عمر اعتبارسنج</a></p>
  </ExpandableCard>
</InfoGrid>

<StakingComparison page="solo" />

## نحوه‌ی عملکرد {#how-it-works}

<StakingHowSoloWorks />

در صورت تمایل، می‌توانید دیگر اعتبارسنج نباشید؛ بدین ترتیب، نیاز به آنلاین بودن از بین می‌رود و دریافت هرگونه پاداش بیشتر متوقف می‌شود. توجه داشته باشید که تا زمان ارتقای برنامه‌ریزی شده شانگهای _برداشت_ آن وجوه امکان‌پذیر نخواهد بود.

پس از شانگهای، کاربران خوهند توانست در صورت تمایل، پاداش‌ها و همچنین سهام خود را پس بگیرند.

## با Staking Launchpad کار را شروع کنید {#get-started-on-the-staking-launchpad}

Staking Launchpad یک برنامه منبع‌باز است که به شما کمک می‌کند سهام‌گذار شوید. این شما را از طریق انتخاب کلاینت‌های خود، تولید کلیدهای خود و واریز اتر خود به قرارداد واریز سهام‌گذاری راهنمایی می‌کند. چک‌لیستی ارائه شده است تا مطمئن شوید همه چیز را برای راه‌اندازی اعتبارسنج خود به‌طور ایمن در نظر گرفته‌اید.

<StakingLaunchpadWidget />

## ملاحظات مربوط به ابزارهای راه‌اندازی گره و کلاینت {#node-tool-considerations}

تعداد فزاینده‌ای از ابزارها و خدمات وجود دارد که به شما کمک می‌کند اتر خود را به‌صورت انفرادی به اشتراک بگذارید، اما هر کدام خطرات و مزایای متفاوتی دارند.

شاخص‌های ویژگی در زیر برای نشان دادن نقاط قوت یا ضعف قابل توجهی که ممکن است یک استخر فهرست‌شده داشته باشد استفاده می‌شود. از این بخش به عنوان مرجعی برای نحوه تعریف این ویژگی‌ها هنگام انتخاب ابزارها برای کمک به خود در مسیر سهام‌گذاری استفاده کنید.

<StakingConsiderations page="solo" />

## مشاهده و بررسی ابزارهای راه‌اندازی گره و کلاینت {#node-and-client-tools}

گزینه های مختلفی برای کمک کردن به شما در راه‌اندازی وجود دارد.‌ از شاخص‌های بالا برای راهنمایی درباره ابزارهای زیر استفاده کنید.

<InfoBanner emoji="⚠️" isWarning>
لطفاً از اهمیت انتخاب <a href="/developers/docs/nodes-and-clients/client-diversity/">کلاینت اقلیت</a> غافل نشوید، زیرا امنیت شبکه را بهبود می‌بخشد و ریسک شما را محدود می‌کند. ابزارهایی که به شما امکان می‌دهند کلاینت اقلیت را راه‌اندازی کنید با عنوان <em style="text-transform: uppercase;">«چندکلاینتی»</em> نشان داده می‌شوند.
</InfoBanner>

#### ابزارهای گره

<StakingProductsCardGrid category="nodeTools" />

#### تولید‌کنندگان کلید

این ابزارها می‌توانند به‌عنوان جایگزینی برای [Staking Deposit CLI](https://github.com/ethereum/staking-deposit-cli/) برای کمک به تولید کلید استفاده شوند.

<StakingProductsCardGrid category="keyGen" />

ابزار سهام‌گذاری‌ای را پیشنهاد می‌دهید که نگنجانده‌ایم؟ [خط‌مشی فهرست‌بندی محصول](/contributing/adding-staking-products/) ما را برای اطمینان از مناسب بودن آن و ارسال آن جهت بررسی مشاهده کنید.

## مشاهده‌ی راهنماهای سهام‌گذاری انفرادی {#staking-guides}

<StakingGuides />

## سؤالات متداول {#faq}

این ها چند مورد از متداول‌ترین سؤالات مربوط به سهام‌گذاری هستند که ارزش دانستن دارند.

<ExpandableCard title="اعتبارسنج چیست؟">

_اعتبارسنج_ یک موجودیت مجازی است که بر روی اتریوم زندگی می کند و در اجماع پروتکل اتریوم شرکت می کند. اعتبارسنج‌ها با موجودی، کلید عمومی و سایر مشخصات نشان داده می‌شوند. _کلاینت اعتبارسنج_ نرم افزاری است که با نگه داشتن و استفاده از کلید خصوصی از طرف اعتبارسنج عمل می‌کند. یک کلاینت اعتبارسنج منفرد می‌تواند چندین جفت کلید را در خود نگه دارد و اعتبارسنج‌های زیادی را کنترل کند.

</ExpandableCard>

<ExpandableCard title="آیا می‌توانم بیش از 32 اتر واریز کنم؟">
هر جفت کلید مرتبط با یک اعتبارسنج دقیقاً به 32 اتر نیاز دارد تا فعال شود. واریز کردن اتر بیشتر به یک مجموعه کلید، پتانسیل پاداش را افزایش نمی‌دهد، زیرا هر اعتبارسنج محدود به <a href="https://www.attestant.io/posts/understanding-validator-effective-balance/">موجودی مؤثر</a> 32 اتر است. این بدان معنی است که سهام‌گذاری با افزایش‌های 32 اتری انجام می‌شود که هر کدام مجموعه‌ای از کلیدها و موجودی خاص خود را دارند.

بیش از 32 اتر برای یک اعتبارسنج واریز نکنید. این کار پاداش‌های شما را افزایش نخواهد داد و اعتبارسنج تا زمان به‌روزرسانی برنامه‌ریزی‌شده شانگهای قفل خواهد شد.

اگر سهام‌گذاری انفرادی برای شما بسیار سخت به نظر می‌رسد، از یک ارائه‌دهنده‌ی <a href="/staking/saas/">سهام‌گذاری به‌عنوان سرویس</a> استفاده کنید، یا اگر با کمتر از 32 اتر کار می‌کنید، <a href="/staking/pools/">استخرهای سهام‌گذاری</a> را بررسی کنید.
</ExpandableCard>

<ExpandableCard title="آیا در صورت آفلاین شدن، بریده می‌شوم؟ (tldr: خیر.)">
آفلاین شدن هنگامی که شبکه به درستی در حال نهایی‌سازی است، منجر به برخورد شدید نمی‌شود. اگر اعتبارسنج شما برای یک دوره معین (هر دوره 6.4 دقیقه) برای تصدیق کردن در دسترس نباشد، <em>جریمه‌های عدم فعالیت</em> کوچک اعمال می‌شود، اما این موضوع با <em>برخورد شدید</em> بسیار متفاوت است. این جریمه‌ها اندکی کمتر از پاداشی است که در صورت در دسترس بودن اعتبارسنج کسب می‌کردید، و ضررها را می‌توان با آنلاین بودن به مدت زمان تقریباً برابر دوباره به دست آورد.

توجه داشته باشید که جریمه عدم فعالیت متناسب با تعداد اعتبارسنج‌هایی است که در آن واحد آفلاین هستند. در مواردی که بخش بزرگی از شبکه به‌طور همزمان آفلاین باشد، جریمه هر یک از این اعتبارسنج‌ها بیشتر از زمانی خواهد بود که یک اعتبارسنج منفرد در دسترس نباشد.

در موارد شدید، اگر شبکه به دلیل آفلاین بودن بیش از یک سوم اعتبارسنج‌ها، نهایی کردن را متوقف کند، این کاربران دچار <em>نشت عدم فعالیت درجه دوم</em> شناخته می‌شود که تخلیه نمایی اتر از حساب‌های اعتبارسنج‌های آفلاین است. این کار، به شبکه امکان می‌دهد تا نهایتاً با سوزاندن اتریوم اعتبارسنج‌های غیرفعال خود را ترمیم کند تا زمانی که موجودی آنها به 16 اتر برسد، که در آن نقطه، آن‌ها به‌طور خودکار از استخر اعتبارسنج رانده می‌شوند. اعتبارسنج‌های آنلاین باقیمانده در نهایت بیش از 2/3 شبکه را دوباره تشکیل می‌دهند و اکثریت قابل‌توجه موردنیاز را برای نهایی کردن مجدد زنجیره برآورده می‌کنند.
</ExpandableCard>

<ExpandableCard title="چگونه مطمئن شوم که مورد برخورد شدید قرار نمی‌گیرم؟">
به‌طور خلاصه، این موضوع را هرگز نمی‌توان به‌طور کامل تضمین کرد، اما اگر با حسن نیت عمل کنید، یک کلاینت اقلیت را اجرا کنید و کلیدهای امضای خود را هر بار فقط در یک دستگاه نگه دارید، خطر برخورد شدید تقریباً صفر است.

تنها چند راه خاص وجود دارد که می‌تواند منجر به برخورد شدید و رانده شدن از شبکه شود.‌ در زمان نگارش این مقاله، برخوردهای شدیدی که رخ داده‌اند صرفاً حاصل تنظیمات سخت‌افزاری اضافی بوده است که در آن کلیدهای امضا در دو دستگاه جداگانه ذخیره می‌شوند. این کار می‌تواند به‌طور ناخواسته منجر به <em>رأی مضاعف</em> از سمت کلیدهای شما شود، که یک تخلف مشمول برخورد شدید است.

اجرای یک کلاینت با اکثریت قابل‌توجه (هر کلاینتی که بیش از 2/3 شبکه استفاده می‌کند) همچنین ریسک برخورد شدید بالقوه را در صورتی که کلاینت دارای اشکالی باشد که منجر به فورک زنجیره شود، در خود نهفته است. این موضوع می‌تواند منجر به فورک معیوب شود که نهایی می‌شود. برای تصحیح بازگشت به زنجیره موردنظر به ارسال <em>رای فراگیر</em> با تلاش برای لغو یک بلوک نهایی‌شده نیاز است. این موضوع هم یک تخلف مشمول برخورد شدید است و می‌توان به سادگی با اجرای یک کلاینت اقلیت به‌جای آن، از آن جلوگیری کرد.

اشکالات برابر در <em>کلاینت اقلیت هرگز نهایی نمی‌شوند</em> و بنابراین هرگز منجر به رأی فراگیر نمی‌شوند و صرفاً منجر به جریمه‌های عدم فعالیت و <em>نه برخورد شدید</em> می‌شوند.

<p><a href="https://hackernoon.com/ethereums-client-diversity-problem">درباره اهمیت اجرای یک کلاینت اقلیت بیشتر بدانید.</a></p>
<p><a href="https://medium.com/prysmatic-labs/eth2-slashing-prevention-tips-f6faa5025f50">درباره پیشگیری از برخورد شدید بیشتر بدانید</a></p>
</ExpandableCard>

<ExpandableCard title="بهترین کلاینت کدام است؟">
کلاینت‌های فردی ممکن است از نظر عملکرد و رابط کاربری کمی متفاوت باشند، زیرا هر کدام توسط تیم‌های مختلف و با استفاده از زبان‌های برنامه‌نویسی مختلف توسعه یافته‌اند. همان‌طور که گفته شد، هیچ‌یک از آن‌ها «بهترین» نیستند. همه کلاینت‌های تولید نرم‌افزارهایی عالی هستند که همگی عملکردهای اصلی یکسانی را برای همگام‌سازی و تعامل با زنجیره‌‌ی بلوکی انجام می‌دهند.

از آنجایی که همه‌ی کلاینت‌های تولید عملکردهای اولیه یکسانی را ارائه می‌دهند، در واقع بسیار مهم است که یک <strong>کلاینت اقلیت</strong> را انتخاب کنید، یعنی کلاینتی که در حال حاضر توسط اکثر اعتبارسنج‌ها در شبکه استفاده نمی‌شود. این کار ممکن است غیرمنطقی به نظر برسد، اما اجرای یک کلاینت اکثریت یا کلاینت اکثریت قابل‌توجه، شما را در معرض خطر برخورد شدید در صورت بروز اشکال در آن کلاینت قرار می‌دهد. اجرای یک کلاینت اقلیت، به‌شدت این خطرات را محدود می‌کند.

<a href="https://mirror.xyz/jmcook.eth/S7ONEka_0RgtKTZ3-dakPmAHQNPvuj15nh0YGKPFriA">درباره‌ی اینکه چرا تنوع کلاینت حیاتی است بیشتر بدانید</a>
</ExpandableCard>

<ExpandableCard title="آیا می‌توانم فقط از VPS (سرور خصوصی مجازی) استفاده کنم؟">
گرچه یک سرور خصوصی مجازی (VPS) می‌تواند به عنوان جایگزینی برای سخت‌افزار خانگی استفاده شود، دسترسی فیزیکی و مکان کلاینت اعتبارسنجتان <em>مهم است</em>. راه‌حل‌های ابری متمرکز مانند Amazon Web Services یا Digital Ocean، به قیمت متمرکز کردن شبکه، راحتیِ بی‌نیازی از تهیه و اجرای سخت‌افزار را به همراه می‌آورند.

هر چه کلاینت‌های اعتبارسنجی بیشتری روی یک راه‌حل ذخیره‌سازی ابری متمرکز واحد کار کنند، برای این کاربران خطرناک‌تر می‌شود. هر رویدادی که این ارائه‌دهندگان را آفلاین کند، خواه از طریق حمله، درخواست‌های نظارتی، یا صرفاً قطع برق/اینترنت، منجر به آفلاین شدن هر کلاینت اعتبارسنجی می‌شود که به این سرور متکی است و همزمان آفلاین می‌شود.

جریمه‌های آفلاین بودن متناسب با تعداد کلاینت‌های دیگری است که همزمان آفلاین هستند. استفاده از VPS ریسک شدیدتر شدن جریمه‌های آفلاین بودن را تا حد زیادی افزایش می‌دهد و در صورتی که قطعی به اندازه کافی بزرگ باشد، خطر نشت درجه دوم یا کاهش را افزایش می‌دهد. برای به حداقل رساندن خطر خود و شبکه، به کاربران قویاً توصیه می‌شود که سخت‌افزار خود را تهیه کنند و اجرا کنند.
</ExpandableCard>

## بیشتر بخوانید {#further-reading}

- [مشکل تنوع کلاینت اتریوم](https://hackernoon.com/ethereums-client-diversity-problem) - _@emmanuelawosika 2022_
- [کمک به تنوع کلاینت‌ها](https://www.attestant.io/posts/helping-client-diversity/) - _جیم مک‌دونالد 2022_
- [ تنوع کلاینت در لایه‌ی اجماع اتریوم](https://mirror.xyz/jmcook.eth/S7ONEka_0RgtKTZ3-dakPmAHQNPvuj15nh0YGKPFriA) - _jmcook.eth 2022_
- [گام‌به‌گام: نحوه‌ی پیوستن به شبکه‌ی آزمایشی اتریوم 2.0](https://kb.beaconcha.in/guides/tutorial-eth2-multiclient) - _بوتا_
- [نکات پیشگیری از برخورد شدید Eth2](https://medium.com/prysmatic-labs/eth2-slashing-prevention-tips-f6faa5025f50) - _راول جردن 2020_
