---
title: استخراج
description: توضیحی در مورد نحوه کار استخراج در اتریوم و اینکه چگونه اتریوم را امن و غیرمتمرکز نگه می‌دارد.
lang: fa
incomplete: true
---

## پیش‌نیازها {#prerequisites}

برای درک بهتر این صفحه، توصیه می‌کنیم ابتدا [تراکنش‌ها](/developers/docs/transactions/)‏، [بلوک‌ها](/developers/docs/blocks/) و [اثبات کار](/developers/docs/consensus-mechanisms/pow/) را مطالعه کنید.

## استخراج اتریوم چیست؟ {#what-is-ethereum-mining}

استخراج فرhیند ایجاد بلوکی از تراکنش‌ها برای اضافه شدن به زنجیره‌ی بلوکی اتریوم است.

در حال حاضر اتریوم همانند بیت‌کوین از مکانیزم اجماع [اثبات کار (PoW)](/developers/docs/consensus-mechanisms/pow/) استفاده می‌کند. اسخراج رگ حیات اثبات کار است. استخراج‌کنندگان اتریوم - رایانه‌هایی که نرم‌افزار را اجرا می‌کنند - از زمان و قدرت محاسباتی خود برای پردازش تراکنش‌ها و تولید بلوک‌ها استفاده می‌کنند.

<InfoBanner emoji=":wave:">
   اثبات سهام در سال آینده جایگزین استخراج و اثبات کار خواهد شد. شما می‌توانید از امروز شروع به سهام‌گذاری اتر خود کنید. <a href="/staking/">اطلاعات بیشتر در مورد سهام‌گذاری</a>    
</InfoBanner>

## چرا استخراج‌کنندگان وجود دارند؟ {#why-do-miners-exist}

در سیستم‌های غیرمتمرکز مانند اتریوم، باید اطمینان حاصل کنیم که همه در مورد ترتیب تراکنش‌ها توافق دارند. استخراج‌کنندگان با حل پازل‌های محاسباتی دشوار برای تولید بلوک‌ها به این امر کمک می‌کنند و شبکه را از حملات ایمن نگه می‌دارند.

[اطلاعات بیشتر در مورد اثبات کار](/developers/docs/consensus-mechanisms/pow/)

## چه کسی می‌تواند در اتریوم استخراج‌کننده شود؟ {#who-can-become-a-miner}

از نظر فنی، هر کسی می‌تواند با استفاده از رایانه خود در شبکه اتریوم استخراج کند. با این حال، همه نمی‌توانند اتر (ETH) را به طور سودآور استخراج کنند. در بیشتر موارد، استخراج‌کنندگان برای سودآوری باید سخت‌افزار کامپیوتری اختصاصی خریداری کنند. درست است که هر کس می‌تواند نرم‌افزار استخراج را بر روی کامپیوتر خود اجرا کند، اما بعید است که یک کامپیوتر متوسط به اندازه‌ی کافی پاداش برای پوشش هزینه‌های مرتبط با استخراج را کسب کند.

### هزینه‌ی استخراج {#cost-of-mining}

- هزینه‌های بالقوه‌ی سخت‌افزاری لازم جهت ساخت و نگهداری ریگ استخراج
- هزینه‌ی برق لازم برای تأمین انرژی ریگ استخراج
- اگر در یک استخر استخراج می‌کنید، استخرهای استخراج معمولاً یک درصد هزینه‌ی ثابت از هر بلوک تولیدشده توسط استخر را دریافت می‌کنند
- هزینه‌ی احتمالی تجهیزات برای پشتیبانی از ریگ استخراج (تهویه، نظارت بر انرژی، سیم‌کشی برق و غیره)

برای بررسی بیشتر سودآوری استخراج، از یک ماشین‌حساب استخراج مانند آنچه که [Etherscan](https://etherscan.io/ether-mining-calculator) ارائه می‌دهد، استفاده کنید.

## تراکنش‌های اتریوم چگونه استخراج می‌شوند {#how-ethereum-transactions-are-mined}

1. یک کاربر یک درخواست [تراکنش](/developers/docs/transactions/) را با کلید خصوصی یک [حساب](/developers/docs/accounts/) می‌نویسد و امضا می‌کند.
2. کاربر درخواست تراکنش را از یک [گره](/developers/docs/nodes-and-clients/) به کل شبکه اتریوم ارسال می‌کند.
3. پس از شنیدن درخواست تراکنش جدید، هر گره در شبکه اتریوم درخواست را به استخر حافظه‌ای محلی خود اضافه می‌کند. استخر حافظه لیستی است از تمام درخواست‌های تراکنش که در مورد آن‌ها شنیده است و هنوز به زنجیره‌ی بلوکی در یک بلوک وابسته نشده است.
4. در برخی مواقع، یک گره استخراج چند ده یا صد درخواست تراکنش را در یک [بلوک](/developers/docs/blocks/) بالقوه تجمیع می‌کند، به گونه‌ای که [کارمزد تراکنش](/developers/docs/gas/) کسب‌شده‌ی آن‌ها به حداکثر می‌رساند، در حالی که همچنان زیر حد گاز بلوک باقی می‌مانند. سپس گره‌ی استخراج:
   1. اعتبار هر درخواست تراکنش را تأیید می‌کند (یعنی هیچ‌کس سعی نمی‌کند اتر را از حسابی که برای آن امضا تولید نکرده است منتقل کند، درخواست بدفرم نشده است و غیره)، و سپس کد درخواست را اجرا می‌کند و حالت نسخه‌ی EVM محلی آن را تغییر می‌دهد. استخراج‌گر کارمزد تراکنش را برای هر درخواست تراکنش به حساب خود واریز می‌کند.
   2. زمانی که تمام درخواست‌های تراکنش در بلوک تأیید شده و در نسخه EVM محلی اجرا شد، فرایند تولید «گواهی مشروعیت» اثبات کار برای بلوک بالقوه را آغاز می‌کند.
5. در نهایت، یک استخراج‌گر تولید یک گواهی را برای بلوکی که شامل درخواست تراکنش خاص ما می‌شود، به پایان می‌رساند. سپس استخراج‌گر بلوک تکمیل‌شده را که شامل گواهینامه و چک تجمیع وضعیت جدید EVM ادعا شده است ارسال می‌کند.
6. سایر گره‌ها در مورد بلوک جدید می‌شنوند. آن‌ها گواهی را اعتبارسنجی می‌کنند، همه تراکنش‌های روی بلوک را خودشان اجرا می‌کنند (از جمله تراکنشی که در ابتدا توسط کاربر ما ارسال شد)، و اعتبارسنجی می‌کنند که بررسی تجمیع وضعیت جدید ماشین مجازی اتریوم (EVM) بعد از اجرای همه تراکنش‌ها، با بررسی تجمیع وضعیت ادعا شده توسط بلوک استخراج‌گر مطابقت داشته باشد. تنها در این صورت است که این گره‌ها این بلوک را به انتهای زنجیره‌ی بلوک خود اضافه می‌کنند و حالت جدید ماشین مجازی اتریوم (EVM) را به‌عنوان حالت متعارف می‌پذیرند.
7. هر گره تمام تراکنش‌های موجود در بلوک جدید را از استخر حافظه‌ی محلی درخواست‌های تراکنش انجام‌نشده‌ی خود حذف می‌کند.
8. گره‌های جدیدی که به شبکه می‌پیوندند همه بلوک‌ها را به ترتیب دانلود می‌کنند، از جمله بلوکی که شامل تراکنش مورد علاقه ما است. آن‌ها یک کپی محلی از ماشین مجازی اتریوم (EVM) محلی را راه‌اندازی می‌کنند (که به‌عنوان یک ماشین مجازی اتریوم حالت خالی شروع می‌شود)، و سپس فرایند اجرای هر تراکنش در هر بلوک را در بالای کپی ماشین مجازی اتریوم محلی خود انجام می‌دهند، و بررسی چک تجمیع را در هر بلوک در طول مسیر تأیید می‌کنند.

هر تراکنش یک بار استخراج می‌شود (در یک بلوک جدید گنجانده می‌شود و برای اولین بار منتشر می‌شود) اما توسط هر شرکت‌کننده در فرایند پیشرفت حالت EVM متعارف اجرا و تأیید می‌شود. این نکته یکی از سخنان تکراری اصلی زنجیره‌ی بلوکی را برجسته می‌کند: **اعتماد نکنید، تأیید کنید**.

## یک نسخه‌ی آزمایشی تصویری {#a-visual-demo}

آستین را مشاهده کنید که در راه استخراج و اثبات کار زنجیره‌ی بلوکی شما را راهنمایی می‌کند.

<YouTube id="zcX7OJ-L8XQ" />

## بیشتر بخوانید {#further-reading}

## ابزارهای مرتبط {#related-tools}

- [برترین استخراج‌کنندگان اتریوم](https://etherscan.io/stat/miner?range=7&blocktype=blocks)
- [ماشین‌حساب استخراج Etherscan](https://etherscan.io/ether-mining-calculator)
- [Minerstat mining calculator](https://minerstat.com/coin/ETH)

## موضوعات مرتبط {#related-topics}

- [گاز](/developers/docs/gas/)
- [ماشین مجازی اتریوم (EVM)](/developers/docs/evm/)
- [اثبات کار](/developers/docs/consensus-mechanisms/pow/)
