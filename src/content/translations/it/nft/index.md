---
title: Token non fungibili (NFT)
description: Una panoramica dei NFT su Ethereum
lang: it
template: use-cases
emoji: ":frame_with_picture:"
sidebarDepth: 3
image: ../../../../assets/infrastructure_transparent.png
alt: Un logo Eth visualizzato tramite ologramma.
summaryPoint1: Un modo pe rappresentare qualsiasi cosa sia univoca, come una risorsa basata su Ethereum.
summaryPoint2: I NFT stanno dando ai creatori di contenuti più potere che mai.
summaryPoint3: Basati sui contratti intelligenti, sulla blockchain di Ethereum.
---

I NFT, al momento, stanno prendendo d'assalto il mondo dell'arte e delle collezioni digitali. La vita di moltissimi artisti digitali sta cambiando, grazie alle enormi vendite a un nuovo cripto-pubblico. Anche svariate celebrità si stanno interessando al fenomeno, individuando nuove opportunità per connettersi con i fan. Ma l'arte digitale è soltanto uno dei modi per utilizzare i NFT. In realtà, sono utilizzabili per rappresentare la proprietà di qualsiasi risorsa univoca, come un atto per un oggetto, nel mondo digitale o fisico.

Se Andy Warhol fosse nato alla fine degli anni 90, avrebbe probabilmente coniato le sue Campbell's Soup Cans, come NFT. È soltanto questione di tempo, prima che la Nike inizi a vendere una serie di Jordan su Ethereum. E, magari, un giorno sarà possibile dimostrare il possesso della propria auto con un NFT.

## Cos'è un NFT? {#what-are-nfts}

I NFT sono token utilizzabili per rappresentare la proprietà di oggetti univoci. Ci consentono di tokenizzare cose come l'arte, gli oggetti da collezione e persino gli immobili. La proprietà di una risorsa è protetta dalla blockchain di Ethereum: nessuno può modificare il registro di proprietà o copiare e incollare un nuovo NFT in esistenza.

NFT sta per Non-Fungible Token, ossia Token Non Fungibile. Non fungibile è un termine economico utilizzabile per descrivere cose come mobilia, un file musicale, o il proprio computer. Queste cose non sono intercambiabili per altri articoli, perché hanno proprietà univoche.

Gli oggetti fungibili, d'altra parte, sono scambiabili perché sono definiti dal proprio valore, piuttosto che dalle proprie proprietà univoche. Ad esempio, gli ETH o i dollari sono fungibili, perché 1 ETH o $1 USD, sono scambiabili per un altro 1 ETH o $1 USD.

<YouTube id="Xdkkux6OxfM" />

## L'Internet delle risorse {#internet-of-assets}

I NFT ed Ethereum risolvono alcuni dei problemi esistenti oggi su Internet. Man mano che tutto diventa più digitale, è necessario replicare le proprietà degli oggetti fisici, quali scarsità, unicità e prova di proprietà. Per non menzionare il fatto che gli oggetti digitali, spesso, funzionano soltanto nel contesto del proprio prodotto. Ad esempio, non puoi rivendere un mp3 acquistato di iTunes, né puoi scambiare i punti fedeltà di un'azienda per crediti di un'altra piattaforma, anche se esistesse un mercato per farlo.

Questo è l'aspetto di un Internet di NFT, rispetto all'Internet utilizzato ad oggi da molti di noi...

### Un confronto {#nft-comparison}

| Un Internet di NFT                                                                                                                                                                                                                    | L'internet di oggi                                                                                                                                                                                           |
| ------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------ |
| I NFT sono digitalmente univoci, non esistono due NFT uguali.                                                                                                                                                                         | Una copia di un file, come un .mp3 o un .jpg, è uguale all'originale.                                                                                                                                        |
| Ogni NFT deve avere un proprietario; tale informazione è di dominio pubblico ed è facilmente verificabile da chiunque.                                                                                                                | I registri di proprietà degli articoli digitali sono memorizzati su server controllati dalle istituzioni; devi fidarti della loro parola.                                                                    |
| I NFT sono compatibili con qualsiasi cosa si basi su Ethereum. Un biglietto NFT per un evento è scambiabile su qualsiasi mercato di Ethereum, per un NFT interamente differente. Potresti scambiare un'opera d'arte per un biglietto! | Le aziende con articoli digitali devono creare la propria infrastruttura. Ad esempio, un'app che emette biglietti digitali per degli eventi, dovrebbe creare la propria piattaforma di scambio di biglietti. |
| I creatori di contenuti possono vendere il proprio lavoro ovunque, e possono accedere a un mercato globale.                                                                                                                           | I creatori si affidano all'infrastruttura e la distribuzione delle piattaforme che utilizzano. Queste, sono spesso soggette a termini d'utilizzo e limitazioni geografiche.                                  |
| I creatori possono conservare i diritti di proprietà sul proprio lavoro, rivendicando direttamente i diritti d'autore sulla rivendita.                                                                                                | Le piattaforme, come i servizi di streaming musicale, trattengono gran parte dei profitti dalle vendite.                                                                                                     |
| Gli oggetti sono utilizzabili in modi sorprendenti. Ad esempio, è possibile utilizzare un'opera d'arte digitale come garanzia, per un prestito decentralizzato.                                                                       |                                                                                                                                                                                                              |

### Esempi di NFT {#nft-examples}

Il mondo dei NFT è relativamente nuovo. In teoria, l'ambito peer i NFT è qualsiasi cosa sia univoca, che necessiti di proprietà dimostrabile. Ecco alcuni esempi di NFT esistenti oggi, per farti un'idea:

- [Un'opera d'arte digitale univoca](https://foundation.app/artworks)
- [Una scarpa univoca, in una serie di moda limitata](https://www.metagrail.co/auctions/91cf83fb-3477-4155-aae8-6dcb9b853397)
- [Un oggetto di gioco](https://market.decentraland.org/)
- [Un saggio](https://zora.co/0x517bab7661C315C63C6465EEd1b4248e6f7FE183/145)
- [Un oggetto da collezione digitale](https://www.larvalabs.com/cryptopunks/details/1)
- [Un nome di dominio](https://app.ens.domains/name/ethereum.eth)
- [Un biglietto che ti dà accesso a un evento o un coupon](https://www.yellowheart.io/)
- [Beni del mondo reale](https://www.tangible.store/)
- [Immobili frazionalizzati](https://realt.co/)
- [Certificati di laurea](https://www.degreecert.com/)
- [Diritti d'autore musicali, tramite NFT](https://opulous.org/)
- ["Move 2 earn"](https://yeticoineth.com/about.html)
- [Identità Digitale](https://photochromic.io/)

### Esempi di ethereum.org {#ethereum-org-examples}

Utilizziamo i NFT per dare un riconoscimento ai nostri collaboratori, e abbiamo persino un nostro nome di dominio NFT.

#### POAP (Protocollo di prova di partecipazione) {#poaps}

Se contribuisci a ethereum.org, puoi rivendicare un NFT POAP. Si tratta di oggetti da collezione che provano la tua partecipazione a un evento. Alcuni incontri sulle criptovalute hanno utilizzato i POAP come una forma di biglietto a tali eventi. [Di più su come contribuire](/contributing/#poap).

![POAP di ethereum.org](../../../../assets/use-cases/poap.png)

#### ethereum.eth {#ethereum-dot-eth}

Questo sito web ha un nome di dominio alternativo alimentato da NFT, **ethereum.eth**. Il nostro indirizzo `.org` è gestito centralmente da un fornitore di sistema di nomi di dominio (DNS), mentre ethereum`.eth` è registrato su Ethereum tramite il Servizio del Nome di Ethereum (ENS). Ed è posseduto e gestito da noi. [Consulta il nostro registro ENS](https://app.ens.domains/name/ethereum.eth)

[Di più sull'ENS](https://app.ens.domains)

## Come funzionano i NFT? {#how-nfts-work}

I NFT sono diversi dai token ERC-20, quali DAI o LINK, poiché ogni singolo token è completamente unico e non divisibile. I NFT permettono di assegnare o rivendicare la proprietà di qualsiasi dato digitale univoco, tracciabile utilizzando la blockchain di Ethereum come un registro pubblico. Un NFT è coniato dagli oggetti digitali come una rappresentazione di risorse digitali o non digitali. Ad esempio, un NFT potrebbe rappresentare:

- Arte digitale:
  - GIF
  - Oggetti da collezione
  - Musica
  - Video
- Oggetti reali:
  - Atti di possesso di un'auto
  - Biglietti per un evento del mondo reale
  - Fatture tokenizzate
  - Documenti legali
  - Firme
- Molte altre opzioni con cui dare libero sfogo alla creatività!

La proprietà dei NFT è gestita tramite l'ID univoco e i metadati, non replicabili da alcun altro token. I NFT sono coniati tramite i contratti intelligenti, che assegnano la proprietà e gestiscono la trasferibilità dei NFT. Quando qualcuno crea o conia un NFT, esegue del codice memorizzato nei contratti intelligenti e conforme a svariati standard, come l'[ERC-721](/developers/docs/standards/tokens/erc-721/). Queste informazioni sono aggiunte alla blockchain, dove i NFT sono gestiti. Il processo di conio, in linea generale, include i seguenti passaggi:

- Creazione di un nuovo blocco
- Convalida delle informazioni
- Registrazione delle informazioni nella blockchain

I NFT hanno delle proprietà speciali:

- Ogni token coniato ha un identificativo univoco, collegato direttamente a un indirizzo di Ethereum.
- Non sono direttamente intercambiabili con altri token, in un rapporto 1 a 1. Ad esempio, 1 ETH è esattamente uguale a un altro ETH. Questo non è il caso con i NFT.
- Ogni token ha un proprietario e, tale informazione, è facilmente verificabile.
- Risiedono su Ethereum e sono acquistabili e vendibili su qualsiasi mercato di NFT basato su Ethereum.

In altre parole, se _possiedi_ un NFT:

- Puoi facilmente dimostrare di possederlo.
  - Dimostrare che possiedi un NFT è molto simile a dimostrare di possedere ETH nel tuo conto.
  - Ad esempio, se acquisti un NFT, e la proprietà del token univoco è trasferita al tuo portafoglio tramite il tuo indirizzo pubblico.
  - Il token dimostra che la tua copia del file digitale è l'originale.
  - La tua chiave privata è la prova che dimostra la proprietà dell'originale.
  - La chiave pubblica del creatore del contenuto serve da certificato dell'autenticità per quell'artefatto digitale in particolare.
    - La chiave pubblica del creatore è essenzialmente una parte permanente della storia del token. Può dimostrare che il token che possiedi è stato creato da un particolare individuo, contribuendo al suo valore di mercato (rispetto a un falso).
  - Un altro modo di pensare alla dimostrazione del possesso del NFT, è firmare i messaggi per dimostrare di possedere la chiave privata dietro all'indirizzo.
    - Come accennato in precedenza, la tua chiave privata è la prova di proprietà dell'originale. Questo ci dice che le chiavi private dietro quell'indirizzo controllano il NFT.
    - Un messaggio firmato è utilizzabile come prova del possesso delle tue chiavi private, senza rivelarle a nessuno e, dunque, dimostrando anche di possedere il NFT!
- Nessuno può manipolarlo in alcun modo.
- Puoi venderlo e in alcuni casi questo farà guadagnare al creatore originale i diritti d'autore sulla rivendita.
- Oppure, puoi conservarlo per sempre, dormendo sonni tranquilli, consapevole del fatto che la tua risorsa è protetta dal tuo portafoglio, su Ethereum.

Se invece _crei_ un NFT:

- Puoi facilmente dimostrare di essere il creatore.
- Ne determini la scarsità.
- Puoi guadagnare royalty ogni volta che viene venduto.
- Puoi venderlo su qualsiasi mercato di NFT o tra pari. Non sei vincolato ad alcuna piattaforma e non necessiti di intermediari.

### Scarsità {#scarcity}

Il creatore di un NFT decide la scarsità della propria risorsa.

Ad esempio, consideriamo un biglietto per un evento sportivo. Proprio come soltanto l'organizzatore di un evento può scegliere quanti biglietti vendere, il creatore di un NFT può decidere quante repliche ne esisteranno. Talvolta queste sono repliche esatte, come 5000 biglietti generici di ingresso. Altre volte, ne sono coniati svariati di molto simili, ma ognuno lievemente differente, come un biglietto con un posto assegnato. In un altro caso, il creatore potrebbe voler coniare un singolo NFT, come un oggetto da collezione raro e speciale.

In questi casi, ogni NFT avrebbe comunque un identificativo univoco (come un codice a barre su un "biglietto" tradizionale), con soltanto un proprietario. La scarsità prevista del NFT conta, e dipende dal creatore. Un creatore potrebbe prevedere di rendere ogni NFT completamente univoco, per generare scarsità, o avere motivazioni per produrne svariate migliaia di repliche. Ricorda: tutte queste informazioni sono pubbliche.

### Royalty {#royalties}

Alcuni NFT pagheranno automaticamente le royalty ai propri creatori, alla vendita. Questo è un concetto ancora in evoluzione, ma è uno dei più potenti. I proprietari originali di [EulerBeats Originals](https://eulerbeats.com/) guadagnano un 8% di diritti d'autore ogni volta che l'NFT viene rivenduto. Alcune piattaforme, come [Foundation](https://foundation.app) e [Zora](https://zora.co/), supportano i diritti d'autore per i propri artisti.

Ciò è completamente automatico, così che i creatori possano mettersi comodi e guadagnare le royalty, mentre il loro lavoro viene venduto, da persona a persona. Al momento, comprendere le royalty è un procedimento manuale e privo di precisione; molti creatori non ricevono quanto meritano. Se il tuo NFT è stato programmato con un diritto d'autore, non andrai mai in perdita.

## Per cosa sono utilizzati i NFT? {#nft-use-cases}

Ecco ulteriori informazioni su alcuni dei casi d'uso e visioni più sviluppati per i NFT, su Ethereum.

- [Contenuti digitali](#nfts-for-creators)
- [Oggetti di gioco](#nft-gaming)
- [Nomi di dominio](#nft-domains)
- [Oggetti fisici](#nft-physical-items)
- [Investimenti e garanzie](#nfts-and-defi)
- [Tokengating](#tokengating)

<Divider />

### Massimizzare i guadagni per i creatori {#nfts-for-creators}

Oggi, l'utilizzo maggiore dei NFT, è nel campo dei contenuti digitali. Questo perché, oggi, l'industria è problematica. I creatori di contenuti vedono i propri profitti e potenziali guadagni, venir inghiottiti dalle piattaforme.

Un artista che pubblica un'opera su un social, genera denaro per la piattaforma, che vende annunci ai seguaci degli artisti. In cambio, ottengono visibilità ma, questa, non paga le bollette.

I NFT alimentano una nuova economia creativa, dove i creatori non consegnano la proprietà dei propri contenuti alle piattaforme che utilizzano per pubblicizzarli. La proprietà è incorporata nel contenuto stesso.

Quando vendono i propri contenuti, i fondi vanno direttamente a loro. Poi, se il nuovo proprietario vende il NFT, il creatore originale può persino ricevere automaticamente le royalty. Ciò è garantito ogni volta che viene venduto, perché l'indirizzo del creatore fa parte dei metadati del token; metadati che non possono essere modificati.

<InfoBanner shouldSpaceBetween emoji=":eyes:">
  <div>Esplora, acquista o crea opere d'arte/oggetti da collezione NFT...</div>
  <ButtonLink to="/dapps/?category=collectibles">
    Esplora l'arte NFT
  </ButtonLink>
</InfoBanner>

#### Il problema del copia/incolla {#nfts-copy-paste}

Gli scettici, spesso, tirano in ballo il fatto che i NFT "siano stupidi", solitamente aggiungendo un'immagine di sé, mentre eseguono lo screenshot di un'opera d'arte NFT. "Guardate, ora ho quell'immagine gratis!", dicono compiaciuti.

Beh, sì. Ma cercare su Google un'immagine della Guernica di Picasso, vi rende gli orgogliosi proprietari di un'opera di storia dell'arte del valore di diversi milioni di euro?

In definitiva, possedere l'oggetto reale ha tanto valore quanto gliene è attribuito dal mercato. Più un contenuto è acquisito mediante screenshot, condiviso e, in generale, utilizzato, più valore acquisisce.

Possedere l'oggetto verificabilmente reale, avrà sempre molto più valore che non possederlo.

<Divider />

### Incrementare il potenziale dei videogiochi {#nft-gaming}

I NFT hanno sviluppato notevole interesse da parte degli sviluppatori di videogiochi. I NFT possono fornire registri di proprietà per oggetti di gioco, alimentare le economie di gioco e comportare una serie di benefici per i giocatori.

In molti videogiochi regolari, puoi acquistare oggetti da utilizzare nel gioco stesso. Ma se quell'oggetto fosse stato un NFT, avresti potuto recuperare il tuo denaro, rivendendolo una volta finito di giocare. Potresti persino realizzare un profitto, se quell'oggetto diventa più desiderabile.

Per gli sviluppatori di gioco, in veste di emittenti di NFT, potrebbero guadagnare una royalty a ogni rivendita di un oggetto, sul mercato aperto. Ciò crea un modello aziendale più vantaggioso per ambe le parti, dove sia i giocatori che gli sviluppatori guadagnano dal mercato secondario dei NFT.

Inoltre, ciò significa che se un gioco non è più mantenuto dagli sviluppatori, gli oggetti collezionati, rimangono tuoi.

Infine, gli oggetti che sfrutti nel gioco, possono vivere più dei giochi stessi. Anche se un gioco non è più mantenuto, i tuoi oggetti resteranno sempre sotto il tuo controllo. Ciò significa che, questi, diventano cimeli digitali e hanno un valore esterno al gioco.

Decentraland, un gioco in realtà virtuale, ti consente persino di acquistare NFT rappresentanti appezzamenti di terreno virtuali, utilizzabili come meglio credi.

<InfoBanner shouldSpaceBetween emoji=":eyes:">
  <div>Scopri i giochi di Ethereum, alimentati dai NFT...</div>
  <ButtonLink to="/dapps/?category=gaming">
    Esplora i giochi NFT
  </ButtonLink>
</InfoBanner>

<Divider />

### Rendere gli indirizzi di Ethereum più memorizzabili {#nft-domains}

Il Servizio del Nome di Ethereum utilizza i NFT per fornire il tuo indirizzo di Ethereum, con un nome più facile da ricordare, come `mywallet.eth`. Ciò significa che potresti chiedere a qualcuno di inviarti degli ETH tramite `mywallet.eth`, piuttosto che tramite `0x123456789.....`.

Ciò funziona similmente al nome di dominio di un sito web, che rende un indirizzo IP più memorizzabile. E come per i domini, i nomi dell'ENS hanno un valore, solitamente basato sulla lunghezza e la rilevanza. Con l'ENS, non è necessario un registro del dominio per facilitare il trasferimento della proprietà. Invece, puoi scambiare i tuoi nomi ENS su un mercato di NFT.

Il tuo nome ENS può:

- Ricevere criptovalute e altri NFT.
- Puntare a un sito web decentralizzato, come [ethereum.eth](https://ethereum.eth.link). [Di più sulla decentralizzazione del tuo sito web](https://docs.ipfs.io/how-to/websites-on-ipfs/link-a-domain/#domain-name-service-dns)
- Memorizzare qualsiasi informazione arbitraria, incluse informazioni del profilo, quali indirizzi email e pseudonimi di Twitter.

<Divider />

### Oggetti fisici {#nft-physical-items}

La tokenizzazione degli oggetti fisici non è ancora tanto sviluppata quanto le controparti digitali. Esistono però numerosi progetti che esplorano la tokenizzazione degli immobili, degli articoli di moda unici e altro ancora.

Poiché i NFT sono essenzialmente atti, un giorno potresti acquistare un'auto o una casa utilizzando gli ETH, e ricevere l'atto come un NFT in cambio (nella stessa transazione). All'incrementare dell'alta tecnologia, non è difficile immaginare un mondo in cui il tuo portafoglio di Ethereum diventa la chiave per aprire la tua auto o la tua casa; ad esempio, sbloccando la tua serratura tramite una prova crittografica di proprietà.

Con beni preziosi, quali auto e proprietà, rappresentabili su Ethereum, puoi utilizzare i NFT come garanzia nei prestiti decentralizzati. Ciò è particolarmente utile se non sei ricco in termini di contanti o criptovalute, ma possiedi oggetti fisici di valore. [Di più sulla DeFi](/defi/)

<Divider />

### I NFT e la DeFi {#nfts-and-defi}

Il mondo dei NFT e della [finanza decentralizzata (DeFi)](/defi/), stanno iniziando a interagire in svariati, interessanti modi.

#### Prestiti garantiti dai NFT {#nft-backed-loans}

Esistono delle applicazioni della DeFi che ti consentono di prendere in prestito del denaro, utilizzando delle garanzie. Ad esempio, dai 10 ETH in garanzia, così da poter prendere in prestito 5000 DAI ([una Stablecoin](/stablecoins/)). Ciò assicura che il creditore sia rimborsato: se il debitore non ripaga i DAI, la garanzia è inviata al creditore. Tuttavia, non tutti possiedono abbastanza criptovalute da utilizzare come garanzia.

Invece, dei progetti stanno iniziando a esplorare l'utilizzo dei NFT come garanzie. Immagina di aver comprato un raro NFT CryptoPunk; ai prezzi odierni, possono valere anche migliaia di dollari. Mettendolo come garanzia, puoi accedere a un prestito con la stessa serie di regole. Se non ripaghi i DAI, il tuo CryptoPunk sarà inviato al creditore come garanzia. Infine, ciò potrebbe funzionare con qualsiasi cosa tu tokenizzi, sotto forma di NFT.

E, questo, non è difficile su Ethereum, poiché entrambi i mondi (NFT e DeFi), condividono la stessa infrastruttura.

#### Multiproprietà {#fractional-ownership}

I creatori di NFT possono anche creare "azioni" per i propri NFT. Questo dà a investitori e fan, l'opportunità di possedere una parte di un NFT, senza doverlo acquistare per intero. Questo accresce persino di più le opportunità per i coniatori e collezionisti di NFT.

- I NFT frazionati sono scambiabili sulle [DEX](/defi/#dex) come Uniswap, non soltanto sui [mercati di NFT](/dapps?category=collectibles). Ciò significa più acquirenti e venditori.
- Il prezzo complessivo di un NFT può essere definito dal prezzo delle sue frazioni.
- Hai più di un'opportunità di possedere e trarre profitto dagli oggetti a cui tieni. È più difficile avere un prezzo per il possesso di NFT.

Quest'idea è ancora sperimentale, ma puoi imparare di più sulla multiproprietà dei NFT, sulle seguenti piattaforme di scambio:

- [NIFTEX](https://landing.niftex.com/)
- [NFTX](https://gallery.nftx.org/)

In teoria, questo sbloccherebbe la possibilità di fare cose come possedere parte di un'opera di Picasso. Diverresti un azionista in un NFT di Picasso, a significare che avresti voce in capitolo su cose come la ripartizione degli introiti. È molto probabile che, presto, possedere la frazione di un NFT consentirà l'accesso a un'organizzazione autonoma decentralizzata (DAO), per la gestione di tale risorsa.

Queste, sono organizzazioni alimentate da Ethereum che consentono a sconosciuti, come azionisti globali di una risorsa, di coordinarsi in sicurezza, senza doversi necessariamente fidare di altre persone. Questo perché nemmeno un centesimo può essere speso senza l'approvazione del gruppo.

Come menzionato, si tratta di spazi emergenti. NFT, DAO e token frazionati si stanno tutti sviluppando a ritmi differenti. Ma tutte le loro infrastrutture esistono e possono cooperare facilmente, perché parlano tutte la stessa lingua: Ethereum. Quindi, ti suggeriamo di tenerle d'occhio.

[Maggiori informazioni sulle DAO](/dao/)

### Certificati d'autenticità {#certificates}

Le aziende che offrono certificati di laurea falsi, sono a quanto pare un'industria da miliardi di euro, che i NFT possono aiutare a combattere. I NFT possono essere un metodo sicuro e rapido per verificare le credenziali di laurea di qualcuno.

[In Corea del Sud, un'università sta già emettendo certificati di laurea sotto forma di NFT](https://forkast.news/headlines/south-korea-nfts-graduates-hoseo/), nella speranza che i NFT miglioreranno l'accesso ai servizi amministrativi, impedendo la contraffazione o alterazione delle stesse. [Anche la Trinity Business School (TBS), in Irlanda, sta pianificando di offrire NFT, a partire dal 2023](https://trinitynews.ie/2022/04/business-school-to-offer-degree-nfts/).

<Divider />

### Ticket di accesso {#tokengating}

Il tokengating, o ticket d'accesso, è un metodo per limitare l'accesso a qualcosa, sfruttando i NFT per sbloccare tale accesso. Questi, possono variare enormemente a seconda della piattaforma, ma sono esempi comuni i contenuti riservati, i server di chat privati e, nel mondo dell'e-commeerce, i prodotti esclusivi.

Una piattaforma che fa "tokengating", ti chiederà tipicamente di connettere il tuo portafoglio per dimostrare che tu possieda il NFT necessario. Se disponi del NFT richiesto, otterrai l'accesso. Altrimenti, l'accesso rimarrà negato. I NFT sono un ottimo metodo per farlo per via della loro unicità: non puoi falsificarne la proprietà per ottenere l'accesso.

Poiché i NFT sono su Ethereum, sono utilizzabili per sbloccare i tokengate di Ethereum su qualsiasi piattaforma li implementi. Un singolo NFT che possiedi potrebbe sbloccare contenuti limitati, server di chat private e prodotti esclusivi, su siti web e applicazioni completamente differenti.

Se coniare e distribuire NFT riguarda la generazione o digitalizzazione della community, il tokengating è un modo per coltivarla. Così, i NFT sono più utilizzati come strumenti per adesione o fedelizzazione; nonché come un ottimo modo per consegnare in modo affidabile le ricompense che ne derivano.

#### Esempi

- [Collab.land](https://collab.land/) dà accesso a delle chat su server Discord o gruppi Telegram
- Il [protocollo Unlock](https://unlock-protocol.com/) è un protocollo per il tokengating
- [Shopify](https://help.shopify.com/en/manual/products/digital-service-product/nfts) include sempre più app che consentono ai commercianti di limitare l'accesso ai prodotti e agli sconti

<Divider />

## Ethereum e i NFT {#ethereum-and-nfts}

Ethereum rende possibile il funzionamento dei NFT per numerosi motivi:

- Lo storico delle transazioni e i metadati del token sono verificabili pubblicamente: è semplice provare la storia della proprietà.
- Una volta confermata una transazione, è quasi impossibile manipolare quei dati per "rubarne" la proprietà.
- Lo scambio di NFT può verificarsi tra pari, senza necessitare di piattaforme che prelevano grandi parti come compensi.
- Tutti i prodotti di Ethereum condivodno lo stesso "backend". In altre parole, tutti i prodotti di Ethereum possono facilmente comprendersi a vicenda: rendendo i NFT trasferibili tra vari prodotti. Puoi facilmente acquistare un NFT su un prodotto e venderlo su un altro. Come creatore, puoi elencare i tuoi NFT su svariati prodotti allo stesso tempo; ogni prodotto conterrà le informazioni di proprietà più aggiornate.
- Ethereum non dorme mai, a significare che i token saranno sempre disponibili per la vendita.

## Impatto ambientale dei NFT {#environmental-impact-nfts}

La creazione e il trasferimento dei NFT sono semplicemente transazioni di Ethereum: coniare, acquistare, scambiare o interagire con i NFT, non consuma direttamente energia. Da [La Fusione](/roadmap/merge), Ethereum è una blockchain a basso consumo energetico, a significare che l'impatto ambientale dell'utilizzo dei NFT, è trascurabile.

[Di più sul consumo energetico di Ethereum](/energy-consumption/).

### Non incolpare i NFT {#nft-qualities}

L'intero ecosistema dei NFT funziona perché Ethereum è decentralizzato e sicuro.

Decentralizzato a significare che tu, come tutti gli altri, puoi verificare di possedere qualcosa. Il tutto senza affidarti o concedere la custodia a una terza parte, che potrebbe imporre le proprie regole a piacimento. Ciò significa anche che il tuo NFT è trasferibile tra molti prodotti e mercti differenti.

Sicuro significa che nessuno può copiare e incollare il tuo NFT, o rubarlo.

Queste qualità di Ethereum rendono possibile il possesso digitale di oggetti univoci e l'ottenimento di prezzi equi per i propri contenuti. Ethereum protegge le risorse utilizzando un meccanismo di consenso decentralizzato, che prevede il [proof-of-stake](/developers/docs/consensus-mechanisms/pos). Si tratta di un metodo a basse emissioni, per determinare chi possa aggiungere un blocco di transazioni alla catena, ed è considerato più sicuro dell'alternativa ad alto consumo energetico precedente, il [proof-of-work](/developers/docs/consensus-mechanisms/pow). I NFT sono stati associati a elevati consumi energetici perché Ethereum era protetto utilizzando il proof-of-work. Oggi, quest'affermazione non è più vera.

#### Coniare NFT {#minting-nfts}

Quando si conia un NFT, devono accadere alcune cose:

- Dev'essere confermato come una risorsa sulla blockchain.
- Il saldo del conto del proprietario dev'essere aggiornato per includere tale risorsa. Ciò rende possibile il suo successvo scambio, nonché di "possederlo" in modo verificabile.
- Le transazioni che confermano la suddetta esigenza, devono essere aggiunte a un blocco e "immortalate" sulla catena.
- Il blocco dev'essere confermato da tutti nella rete, come "corretto". Tale consenso elimina la necessità di intermediari, poiché la rete accetta che il NFT esiste e ti appartiene. Inoltre, trovandosi sulla catena, chiunque può verificarlo. Questo è uno dei modi in cui Ethereum aiuta i creatori di NFT a massimizzare i propri guadagni.

Tutte queste attività sono svolte dai produttori e validatori di blocchi. I propositori di blocchi aggiungono la transazione del tuo NFT a un blocco, trasmettendola al resto della rete. I validatori verificano che la transazione sia valida e, quindi, la aggiungono ai propri database. Esistono molti incentivi cripto-economici, per assicurarsi che i validatori agiscano con onestà. Altrimenti, chiunque potrebbe semplicemente rivendicare di possedere il NFT appena coniato, trasferendo in modo fraudolento la proprietà.

#### Sicurezza dei NFT {#nft-security}

La sicurezza di Ethereum deriva dal proof-of-stake. Il sistema è progettato per disincentivare economicamente le azioni malevole, rendendo Ethereum a prova di manomissione. Questo è ciò che rende possibili i NFT. Una volta che il blocco contenente la transazione del tuo NFT è finalizzato, a un utente malevolo servirebbero milioni di ETH per modificarlo. Chiunque esegua il software di Ethereum potrebbe rilevare immediatamente la manomissiione disonesta di un NFT e, l'utente malevolo, sarebbe penalizzato economicamente ed espulso.

I problemi di sicurezza relativi ai NFT sono molto spesso relativi alle truffe di phishing, alle vulnerabilità dei contratti intelligenti o agli errori degli utenti (come esporre inavvertitamente le chiavi private), rendendo fondamentale una buona sicurezza dei portafogli, per i proprietari di NFT.

<ButtonLink to="/security/">
  Di più sulla sicurezza
</ButtonLink>

## Creare con i NFT {#build-with-nfts}

Gran parte dei NFT è creata utilizzando uno standard coerente, noto come [ERC-721](/developers/docs/standards/tokens/erc-721/). Tuttavia, esistono altri standard che potrebbero interessarti. Lo standard [ERC-1155](/developers/docs/standards/tokens/erc-1155/) consente i token semi-fungibili, particolarmente utili nell'ambito videoludico. Più di recente, inoltre, è stata proposta l'[EIP-2309](https://eips.ethereum.org/EIPS/eip-2309), per rendere molto più efficiente il conio di NFT. Questo standard ti consente di coniarne quanti più ne desideri, in una singola transazione!

## Lettura consigliate {#further-reading}

- [Dati cripto-artistici](https://cryptoart.io/data): Richard Chen, aggiornato automaticamente
- [OpenSea: la Bibbia dei NFT](https://opensea.io/blog/guides/non-fungible-tokens/): _Devin Fizner, 10 Gennaio 2020_
- [Una guida per principianti ai NFT](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d): _Linda Xie, Gennaio 2020_
- [Tutto ciò che devi sapere sul metaverso](https://foundation.app/blog/enter-the-metaverse): _Team della Foundation, foundation.app_
- [No, i cripto-artisti non stanno danneggiando il pianeta](https://medium.com/superrare/no-cryptoartists-arent-harming-the-planet-43182f72fc61)
- [Consumo energetico di Ethereum](/energy-consumption/)
- [API NFT di Ethereum](https://www.alchemy.com/list-of/nft-apis-on-ethereum): _Alchemy_

<QuizWidget quizKey="nfts" />
