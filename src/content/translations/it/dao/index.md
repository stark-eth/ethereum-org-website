---
title: Organizzazioni autonome decentralizzate (DAO)
description: Una panoramica delle DAO su Ethereum
lang: it
template: use-cases
emoji: ":handshake:"
sidebarDepth: 3
image: ../../../../assets/use-cases/dao-2.png
alt: Una rappresentazione di una votazone DAO su una proposta.
summaryPoint1: Comunità possedute dai membri, prive di leadership centralizzata.
summaryPoint2: Un modo sicuro per collaborare con sconosciuti su Internet.
summaryPoint3: Un luogo sicuro per impegnare fondi in una causa specifica.
---

## Cosa sono le DAO? {#what-are-daos}

Una DAO è un'organizzazione posseduta collettivamente e governata dalla blockchain, che opera per realizzare una missione condivisa.

Le DAO ci consentono di lavorare con persone dalla stessa mentalità in tutto il mondo, senza doversi fidare di un capo benevolo, per la gestione di fondi od operazioni. Non esiste alcun CEO che possa spendere fondi secondo i propri capricci, o CFO che possa manipolare i libri contabili. Invece, le regole basate sulla blockchain, integrate nel codice, definiscono il funzionamento dell'organizzazione e come sono spesi i fondi.

Contengono tesoriere integrate, a cui nessuno è autorizzato ad accedere, senza l'approvazione del gruppo. Le decisioni sono governate da proposte e votazioni, per assicurarsi che tutti nell'organizzazione abbiano voce in capitolo, e che tutto si verifichi in modo trasparente sulla catena.

## Perché necessitiamo delle DAO? {#why-dao}

Avviare un'organizzazione con altre persone, quando finanziamenti e denaro sono in ballo, richiede molta fiducia nelle persone con cui collabori. Ma fidarsi di qualcuno con cui ha interagito soltanto su Internet è difficile. Con le DAO non è necessario fidarsi di nessun altro nel gruppo, bensì, solamente del codice della DAO, trasparente al 100% e verificabile da chiunque.

Ciò apre molte nuove opportunità di cooperazione e coordinmento globale.

### Un confronto {#dao-comparison}

| DAO                                                                                                                          | Un'organizzazione tradizionale                                                                                                        |
| ---------------------------------------------------------------------------------------------------------------------------- | ------------------------------------------------------------------------------------------------------------------------------------- |
| Soltamente orizzontale e interamente democraticizzata.                                                                       | Solitamente gerarchica.                                                                                                               |
| Votazioni richieste dai membri per l'implementazione di qualsiasi modifica.                                                  | A seconda della struttura, le modifiche possono essere richieste da una sola parte, altrmenti potrebbe esser richiesta una votazione. |
| Conteggio dei voti e implementazione automatica del risultato, senza intermediari.                                           | Se la votazione è consentita, i voti sono conteggiati internamente e il risultato dev'essere gestito manualmente.                     |
| I servizi offerti sono automaticamente gestiti in modo decentralizzato (ad esempio, la distribuzione di fondi filantropici). | Richiede la gestione umana, o l'automazione controllata centralmente, suscettibile alla manipolazione.                                |
| Tutte le attività sono trasparenti e interamente pubbliche.                                                                  | L'attività è tipicamente privata e limitata al pubblico.                                                                              |

### Esempi di DAO {#dao-examples}

Per aiutarti a comprendere meglio, ecco alcuni esempi di come potresti utilizzare una DAO:

- Beneficenza: potresti accettare donazioni da chiunque nel mondo e votare su quali cause finanziare.
- Proprietà collettiva: potresti acquistare beni fisici o digitali e, i membri, potrebbero votare su come utilizzarli.
- Iniziative e sovvenzioni: potresti creare un fondo di rischio che raggruppi il capitale di investimento e votare sulle iniziative da finanziare. Il denaro rimborsato potrebbe essere in seguito redistribuito tra i membri della DAO.

## Come funzionano le DAO? {#how-daos-work}

La spina dorsale di una DAO è il suo contratto intelligente, che definisce le regole dell'organizzazione e ne detiene il patrimonio. Una volta che il contratto è attivo su Ethereum, nessuno può modificarne le regole, tranne tramite voto. Se qualcuno prova a fare qualcosa che non sia previsto dalle regole e dalla logica nel codice, fallirà. E poiché anche il patrimonio è definito dal contratto intelligente, ciò significa che nessuno può spendere denaro senza l'approvazione del gruppo. Ciò significa che le DAO non necessitano di un'autorità centrale. Invece, il gruppo prende le decisioni collettivamente, e i pagamenti sono autorizzati automaticamente all'approvazione del voto.

Ciò è possibile perché i contratti intelligenti sono a prova di manomissione, una volta attivi su Ethereum. Non puoi semplicemente modificare il codice (le regole delle DAO), senza che gli altri lo notino, poiché tutto è pubblico.

<DocLink to="/smart-contracts/">
  Di più sui contratti intelligenti
</DocLink>

## Ethereum e le DAO {#ethereum-and-daos}

Ethereum è la base perfetta per le DAO per numerose motivazioni:

- Il consenso di Ethereum è sufficientemente distribuito e affermato affinché le organizzazioni si fidino della rete.
- Il codice del contratto intelligente non è modificabile una volta attivato, nemmeno dai suoi proprietari. Ciò consente alla DAO di operare secondo le regole con cui è stata programmata.
- I contratti intelligenti possono inviare e ricevere fondi. Altrimenti, necessiteresti di un intermediario fidato per gestire i fondi del gruppo.
- La community di Ethereum si è dimostrata più collaborativa che competitiva, consentendo la rapida emersione delle migliori pratiche e dei sistemi di supporto.

## Governance della DAO {#dao-governance}

Ci sono molte considerazioni governando una DAO, come il funzionamento di votazioni e proposte.

### Delegazione {#governance-delegation}

Una delegazione è la versione della DAO, della democrazia rappresentativa. I titolari di token delegano i voti agli utenti, che si nominano e impegnano alla salvaguardia del protocollo e a rimanere informati.

#### Un celebre esempio {#governance-example}

[ENS](https://claim.ens.domains/delegate-ranking): I titolari di ENS possono delegare i propri voti ai membri impegnati della community, affinché li rappresentino.

### Governance automatica delle transazioni {#governance-example}

In molte DAO, le transazioni saranno eseguite automaticamente se un quorum di membri vota in modo affermativo.

#### Un celebre esempio {#governance-example}

[Nouns](https://nouns.wtf): Nella DAO di Nouns, una transazione è eseguita automaticamente se è raggiunto un quorum di voti e una maggioranza vota in modo affermativo, se non ha ricevuto veti dai fondatori.

### Governance multifirma {#governance-example}

Mentre le DAO potrebbero avere migliaia di membri votati, i fondi possono risiedere in un portafoglio condiviso da 5-20 membri della community attivi, affidati e solitamente doxxati (identità pubbliche, note alla community). Dopo un voto, i firmatari multifirma eseguono la volontà della community.

## Leggi sulle DAO {#dao-laws}

Nel 1977, il Wyoming inventò la LLC, che protegge gli imprenditori e ne limita le responsabilità. Più di recente, lo Stato è stato il pioniere della legge sulle DAO, che ne stabilisce lo stato legale. Al momento, Wyoming, Vermont e Isole Vergini hanno una qualche forma di leggi sulle DAO.

#### Un celebre esempio {#law-example}

[CityDAO](https://citydao.io): Ha sfruttato la legge sulle DAO del Wyoming per acquistare 40 acri di terreno, nei pressi del Parco Nazionale di Yellowstone.

## Adesione alla DAO {#dao-membership}

Esistono diversi modelli per aderire a una DAO. L'adesione può determinare il funzionamento del voto e di altri aspetti chiave della DAO.

### Adesione basata su token {#token-based-membership}

Solitamente, completamente priva di permessi, a seconda del token utilizzato. Principalmente, tali token di governance sono scambiabili senza permessi su una piattaforma di scambio decentralizzata. Altri, invece, devono essere guadagnati fornendo liquidità o altri tipi di 'proof-of-work'. In entrambi i casi, semplicemente detenere il token concede l'accesso al voto.

_Tipicamente utilizzato per governare ampi protocolli decentralizzati e/o gli stessi token._

#### Un celebre esempio {#token-example}

[MakerDAO](https://makerdao.com): Il token MKR di MakerDAO è ampiamente disponibile sulle piattaforme di scambio decentralizzate e chiunque può acquistarne per avere potere di voto sul futuro del protocollo di Maker.

### Adesione basata su quote {#share-based-membership}

Le DAO basate sulle quote sono maggiormente soggette a permessi, ma comunque abbastanza aperte. Tutti i potenziali membri possono inviare una proposta d'adesione alla DAO, offrendo solitamente un tributo di qualche valore, sotto forma di token o lavoro. Le quote rappresentano il potere di voto diretto e la proprietà. I membri possono uscire in qualsiasi momento con la propria quota proporzionale del patrimonio.

_Tipicamente utilizzata per organizzazioni più compatte e incentrate sul fattore umano, quali beneficenze, collettivi di lavoratori e club di investimento. Può anche governare protocolli e token._

#### Un celebre esempio {#share-example}

[MolochDAO](http://molochdao.com/): MolochDAO è incentrata sul finanziamento di progetti di Ethereum. Richiede una proposta di adesione, così che il gruppo possa valutare che tu abbia l'esperienza e il capitale per compiere giudizi informati, sui potenziali beneficiari. Non puoi semplicemente acquistare l'accesso alla DAO sul mercato aperto.

### Adesione basata sulla reputazione {#reputation-based-membership}

La reputazione rappresenta la prova di partecipazione e conferisce il potere di voto nella DAO. A differenza dell'adesione basata su token o quote, le DAO basate sulla reputazione non trasferiscono la proprietà ai collaboratori. La reputazione non è acquistabile, trasferibile o delegabile; i membri della DAO devono ottenere la reputazione, tramite la partecipazione. Il voto sulla catena è privo di permessi e i potenziali membri possono inviare liberamente le proposte di adesione alla DAO, richiedendo di ricevere reputazione e token come ricompense, in cambio dei propri contributi.

_Utilizzata tipicamente per lo sviluppo decentralizzato e la governance di protocolli e dadpp, nonché idonea a una serie eterogenea di organizzazioni, quali beneficenze, collettivi di lavoratori, club di investimento, etc._

#### Un celebre esempio {#reputation-example}

[DXdao](https://DXdao.eth.link): DXdao è un collettivo sovrano globale che, dal 2019, crea e amministra i protocolli e le applicazioni decentralizzati. Sfrutta la governance basata sulla reputazione e il consenso olografico, per coordinare e gestire i fondi, a significare che nessuno può acquistare il potere di influenzare il futuro.

## Aderire a / Creare una DAO {#join-start-a-dao}

### Aderisci a una DAO {#join-a-dao}

- [DAO della community di Ethereum](/community/get-involved/#decentralized-autonomous-organizations-daos)
- [Elenco di DAO di DAOHaus](https://app.daohaus.club/explore)
- [Elenco di DAO di Tally.xyz](https://www.tally.xyz)

### Avviare una DAO {#start-a-dao}

- [Avvia una DAO con DAOHaus](https://app.daohaus.club/summon)
- [Crea una DAO di Governance con Tally](https://www.tally.xyz/add-a-dao)
- [Crea una DAO basata su Aragon](https://aragon.org/product)
- [Avvia una colonia](https://colony.io/)
- [Crea una DAO con il consenso olografico di DAOstack](https://alchemy.daostack.io/daos/create)

## Letture consigliate {#further-reading}

### Articoli sulle DAO {#dao-articles}

- [Che cos'è una DAO?](https://aragon.org/dao): [Aragon](https://aragon.org/)
- [Il manuale delle DAO](https://daohandbook.xyz)
- [La casa delle DAO](https://wiki.metagame.wtf/docs/great-houses/house-of-daos): [Metagame](https://wiki.metagame.wtf/)
- [Che cos'è una DAO e a cosa serve?](https://daohaus.substack.com/p/-what-is-a-dao-and-what-is-it-for): [DAOhaus](https://daohaus.club/)
- [Come avviare una community digitale basata su DAO](https://daohaus.substack.com/p/four-and-a-half-steps-to-start-a): [DAOhaus](https://daohaus.club/)
- [Che cos'è una DAO?](https://coinmarketcap.com/alexandria/article/what-is-a-dao): [Coinmarketcap](https://coinmarketcap.com)
- [Cos'è il consenso olografico?](https://medium.com/daostack/holographic-consensus-part-1-116a73ba1e1c): [DAOstack](https://daostack.io/)
- [Le DAO non sono società: dov'è importante la decentralizzazione nelle organizzazioni decentralizzate, di Vitalik](https://vitalik.ca/general/2022/09/20/daos.html)
- [DAO, DAC, DA e altro: una guida incompleta alla terminologia](https://blog.ethereum.org/2014/05/06/daos-dacs-das-and-more-an-incomplete-terminology-guide): [Blog di Ethereum](https://blog.ethereum.org)

### Video {#videos}

- [Che cos'è una DAO nel mondo delle criptovalute?](https://youtu.be/KHm0uUPqmVE)
- [Una DAO può costruire una città?](https://www.ted.com/talks/scott_fitsimones_could_a_dao_build_the_next_great_city): [TED](https://www.ted.com/)
