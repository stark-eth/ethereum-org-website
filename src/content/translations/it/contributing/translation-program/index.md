---
title: Programma di traduzione
lang: it
description: Informazioni sul Programma di Traduzione di ethereum.org
---

# Programma di traduzione {#translation-program}

Il Programma di Traduzione è uno sforzo collaborativo per tradurre ethereum.org in diverse lingue al fine di rendere il sito più accessibile a miliardi di persone che non parlano inglese in tutto il mondo.

![](./enterprise-eth.png)

## Aiutaci a tradurre {#help-us-translate}

Il Programma di Traduzione di ethereum.org è aperto e tutti possono contribuire!

1. Dovrai accedere al tuo profilo di Crowdin o iscriverti.
2. Seleziona la lingua in cui desideri contribuire.
3. Prima di iniziare, dai un'occhiata alla guida [Come tradurre](/contributing/translation-program/how-to-translate/) per imparare come usare Crowdin e alla [Guida di stile per la traduzione](/contributing/translation-program/translators-guide/) per consigli e migliori pratiche.
4. Le traduzioni automatiche non saranno approvate.
5. Tutte le traduzioni sono revisionate prima di essere aggiunte al sito, quindi vi sarà un breve ritardo prima che le tue traduzioni siano visibili a tutti.

<ButtonLink to="https://crowdin.com/project/ethereum-org/invite">
  Inizia a tradurre
</ButtonLink>

## Informazioni sul Programma di Traduzione {#about-us}

La community di Ethereum mira a essere globale e inclusiva, ma gran parte dei suoi contenuti si rivolge solo a chi parla inglese, tralasciando i 6 miliardi di non anglofoni nel mondo. Affinché ethereum.org possa fungere da portale di accesso a Ethereum per la comunità mondiale, riteniamo che sia essenziale fornire a chi non parla inglese i contenuti nelle loro lingue native.

Il programma di traduzione di ethereum.org mira a rendere Ethereum accessibile a tutti traducendo ethereum.org e altri contenuti Ethereum in quante più lingue possibile.

Leggi di più sulla [missione e visione](/contributing/translation-program/mission-and-vision) del Programma di Traduzione di ethereum.org.

### I nostri progressi finora {#our-progress}

- [**Oltre 4.100** traduttori](/contributing/translation-program/contributors/)
- [**50** lingue presenti sul sito](/languages/)
- [**2,5 milioni** di parole tradotte dall'inizio del 2022](/contributing/translation-program/acknowledgements/)

<TranslationChartImage />

### Riconoscimenti {#acknowledgements}

Ethereum.org è tradotto da migliaia di membri della community, che rappresentano una parte essenziale del Programma di Traduzione. Vogliamo riconoscere i nostri traduttori e supportarli nei loro percorsi di carriera. Ecco alcuni dei riconoscimenti dei nostri traduttori:

#### Certificato {#certificate}

Se hai collaborato al Programma di Traduzione e almeno 5.000 delle tue parole tradotte sono state approvate, sei idoneo per un certificato di traduttore di ethereum.org. [Maggiori informazioni sui certificati](/contributing/translation-program/acknowledgements/#certificate)

#### POAP {#poaps}

Tutti i nostri traduttori hanno diritto a un POAP (Proof of Attendance Protocol), un NFT che dimostra il loro contributo al Programma di Traduzione di ethereum.org. [Maggiori informazioni sui POAP](/contributing/translation-program/acknowledgements/#poap)

#### Riconoscimenti dei traduttori {#translator-acknowledgements}

Riconoscimenti pubblici dei nostri migliori traduttori utilizzando le [classifiche](/contributing/translation-program/acknowledgements/) e un [elenco di tutti i collaboratori al Programma di Traduzione](/contributing/translation-program/contributors/).

### A cosa stiamo lavorando {#our-projects}

La nostra community di collaboratori sta traducendo attivamente diversi siti web e risorse ad elevato impatto per la community globale di Ethereum.

#### Ethereum.org {#ethereumorg}

![](./ethereum-org-screenshot.png)

[Ethereum.org](/) è una risorsa didattica essenziale per la community di Ethereum nonché il fulcro principale del Programma di Traduzione. Date le dimensioni, l'ambito e la portata del sito web, è il sito di maggiore impatto da tradurre e consigliamo di iniziare da lì!

Partecipa:

- Unisciti al [progetto di traduzione di ethereum.org su Crowdin](https://crowdin.com/project/ethereum-org/invite)

#### Launchpad di Staking di Ethereum {#ethereum-staking-launchpad}

![](./launchpad-screenshot.png)

Il [Launchpad di Staking](https://launchpad.ethereum.org/en/) consente agli utenti di Ethereum di diventare validatori e aiutare a proteggere il futuro di Ethereum mettendo ETH in staking.

Partecipa:

- Visita la [pagina delle traduzioni del Launchpad](/contributing/translation-program/launchpad-translations/)
- Unisciti al [progetto di traduzione del Launchpad su Crowdin](https://crowdin.com/project/ethereum-staking-launchpad)

#### Blog della Ethereum Foundation {#ethereum-foundation-blog}

![](./blog-screenshot.png)

Il [blog della Ethereum Foundation](https://blog.ethereum.org/) è lo strumento principale di pubblicazione per molti team supportati dalla EF ed è la fonte di annunci, aggiornamenti, report, resoconti e altre comunicazioni pubbliche per la community di Ethereum.

Partecipa:

- Visita la [pagina delle traduzioni del blog](/contributing/translation-program/blog-translations/)
- Unisciti al [progetto di traduzione del blog su Crowdin](https://crowdin.com/project/ethereum-foundation-blog)

### Guide e risorse {#guides-and-resources}

Se stai contribuendo al Programma di Traduzione o stai pensando di partecipare, dovresti dare un'occhiata alle seguenti guide alla traduzione:

- [Guida di Stile di Traduzione](/contributing/translation-program/translators-guide/) _– istruzioni e suggerimenti per i traduttori di ethereum.org_
- [FAQ di Traduzione](/contributing/translation-program/faq/) _– domande e risposte frequenti sul Programma di Traduzione di ethereum.org_
- [Guida all'editor online di Crowdin](https://support.crowdin.com/online-editor/) _– una guida approfondita all'uso dell'editor online di Crowdin e di alcune funzionalità avanzate di Crowdin_
- [Categorie di contenuti](/contributing/translation-program/content-buckets/) _– quali pagine sono incluse in ogni categoria di contenuto di ethereum.org_

Per altri utili strumenti di traduzione, le community di traduttori e i post del blog del Programma di Traduzione, visita la [pagina delle Risorse](/contributing/translation-program/resources/).

## Contattaci {#get-in-touch}

Hai domande? O desideri collaborare con il nostro team e altri traduttori? Ti invitiamo a pubblicare nel canale #translations del nostro [server Discord ethereum.org](https://discord.gg/6WX7E97)

Puoi anche contattarci all'indirizzo translations@ethereum.org

## Avviare il proprio programma di traduzione {#starting-a-translation-program}

Ci impegniamo nella traduzione dei contenuti di Ethereum in quante più lingue possibile e nel rendere i contenuti educativi disponibili per tutti. In linea con la nostra attenzione alle traduzioni, vogliamo aiutare gli altri progetti di Ethereum a organizzare, gestire e migliorare i propri sforzi traduttivi.

Per questo motivo, abbiamo creato un [manuale del Programma di Traduzione](/contributing/translation-program/playbook/) contenente alcuni consigli e buone pratiche scelte nel processo di traduzione di ethereum.org.

Desideri collaborare ulteriormente o usare alcune delle nostre risorse di traduzione? Hai qualche commento sul manuale? Vorremmo sentire il tuo parere su translations@ethereum.org.
