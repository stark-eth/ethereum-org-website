---
title: Tokeny niezamienne (NFT)
description: Przedstawienie NFT na Ethereum
lang: pl
template: use-cases
emoji: ":frame_with_picture:"
sidebarDepth: 2
image: ../../../../assets/infrastructure_transparent.png
alt: Logo Ethereum wyświetlane jako hologram.
summaryPoint1: Sposób reprezentowania czegoś wyjątkowego jako aktywu na blockchainie Ethereum.
summaryPoint2: NFT dają ich twórcom możliwości, których nigdy wcześniej nie mieli.
summaryPoint3: Wspierane przez inteligentne kontrakty na blockchainie Ethereum.
---

Obecnie NFT podbijają świat sztuki cyfrowej i przedmiotów kolekcjonerskich. Sztuka cyfrowa zmienia życie artystów, którzy ją tworzą, dzięki sprzedaży tych dzieł za ogromne kwoty nowej społeczności krypto. Do grona społeczności związanej z NFT dołączają także celebryci, widzący w tym nowy sposób kontaktu z fanami. Ale cyfrowa sztuka to tylko jedno z zastosowań NFT. Mogą one reprezentować własność jakiejkolwiek wartości, tak jak ma to miejsce w fizycznym świecie.

Jeśli Andy Warhol urodziłby się w późnych latach 90., to prawdopodobnie zmintowałby Campbell's Soup jako NFT. To tylko kwestia czasu, nim Nike wprowadzi serię Jordanów w Ethereum. Być może pewnego dnia NFT bedzie dowodem własności twojego samochodu.

## Czym jest NFT? {#what-are-nfts}

NFT są tokenami, które reprezentują własność czegoś unikatowego. Pozwalają one na tokenizację rzeczy takich jak sztuka, przedmioty kolekcjonerskie a nawet nieruchomości. Własność zabezpieczona jest przez blockchain Ethereum – nikt nie może go zmodyfikować, tak by np. zmienić zapis lub skopiować/wkleić nowe NFT do już istniejącego.

NFT to skrót od Non-Fungible-Token (token niezamienny). „Niezamienny” to termin pochodzący z ekonomii, którym możesz opisać rzeczy takie jak twoje meble, plik z piosenką lub twój komputer. Tych rzeczy nie wymienia się za inne przedmioty, ponieważ mają unikalne właściwości.

Przedmioty zamienne, z drugiej strony, mogą być łatwo wymieniane, poniważ ich wartość definiuje je bardziej niż ich unikalne właściwości. Dla przykładu, ETH lub dolary są zamienne, ponieważ 1 ETH lub 1 USD jest zawsze wymienny z 1 ETH lub 1 USD.

<YouTube id="Xdkkux6OxfM" />

## Internet rzeczy {#internet-of-assets}

NFT i Ethereum rozwiązują niektóre z problemów występujących w dzisiejszym Internecie. Ponieważ wszystko staje się coraz bardziej cyfrowe, istnieje potrzeba replikowania właściwości fizycznych przedmiotów, takich jak rzadkość, unikatowość oraz dowód własności. Nie mówiąc już o cyfrowych przedmiotach, które mają sens tylko w kontekście ich produktów. Na przykład nie możesz odsprzedać piosenki kupionej na iTunes ani nie możesz wymienić punktów lojalnościowych jednej firmy na środki na innej platformie, nawet jeśli istnieje na to rynek.

Tak wygląda porównanie Internetu NFT z Internetem, którego dziś używa większość z nas...

### Porównanie {#nft-comparison}

| Internet NFT                                                                                                                                                                                                                                             | Internet dzisiaj                                                                                                                                                                                                      |
| -------------------------------------------------------------------------------------------------------------------------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------- |
| NFT są cyfrowo unikalne, nie istnieją dwa takie same NFT.                                                                                                                                                                                                | Kopia pliku takiego jak .mp3 lub .jpg jest dokładnie taka sama jak oryginał.                                                                                                                                          |
| Każde NFT musi mieć właściciela, który jest publicznie jawny i którego każdy może łatwo zweryfikować.                                                                                                                                                    | Rejest własności przedmiotów cyfrowych jest przechowywany na serwerach kontrolowanych przez instytucje – musisz im wierzyć na słowo.                                                                                  |
| NFT są kompatybilne ze wszystkim, co jest zbudowane na Ethereum. Bilet na jakieś wydarzenie, który jest NFT, może zostać wymieniony na każdej platformie tego typu działającej na Ethereum na zupełnie inny NFT. Możesz wymienić dzieło sztuki na bilet! | Firmy dysponujące przedmiotami cyfrowymi muszą budować swoją własną infrastrukturę. Na przykład aplikacja, która wydaje bilety w formie cyfrowej na różne wydarzenia, musiałaby zbudować swoją własną giełdę biletów. |
| Twórcy mogą sprzedać swoją sztukę wszędzie i otrzymują dostęp do globalnego rynku.                                                                                                                                                                       | Twórcy opierają się na infrastrukturze i systemie dystrybucji platform, z których korzystają. Są one często objęte określonymi warunkami użytkowania i ograniczeniami geograficznymi.                                 |
| Twórcy mogą zachować prawa własności do swojej pracy i otrzymywać tantiemy z każdej kolejnej odsprzedaży.                                                                                                                                                | Platformy, takie jak serwisy streamingowe, zachowują większość zysków ze sprzedaży.                                                                                                                                   |
| Przedmioty mogą być używane w zaskakujący sposób. Na przykład możesz wykorzystać cyfrowy obraz jako zabezpieczenie zdecentralizowanej pożyczki.                                                                                                          |                                                                                                                                                                                                                       |

### Przykłady NFT {#nft-examples}

Świat NFT jest relatywnie nowy. W teorii NFT może być użyte do wszystkiego, co jest unikalne i potrzebuje dowodu własności. Oto kilka przykładów NFT, które istnieją dzisiaj, aby pomóc Ci zrozumieć tę koncepcję:

- [Unikatowe cyfrowe dzieło sztuki](https://foundation.app/artworks)
- [Unikatowe sneakersy z limitowanej kolekcji](https://www.metagrail.co/auctions/91cf83fb-3477-4155-aae8-6dcb9b853397)
- [Przedmiot w grze wideo](https://market.decentraland.org/)
- [Esej](https://zora.co/0x517bab7661C315C63C6465EEd1b4248e6f7FE183/145)
- [Cyfrowy artykuł kolekcjonerski](https://www.larvalabs.com/cryptopunks/details/1)
- [Nazwa domeny](https://app.ens.domains/name/ethereum.eth)
- [Bilet wstępu na wydarzenie lub kupon](https://www.yellowheart.io/)
- [Kupowanie towarów w świecie rzeczywistym](https://www.tangible.store/)
- [Fragmentacja nieruchomości](https://realt.co/)
- [Stopień ważności certyfikatów](https://www.degreecert.com/)
- [Tantiemy za muzykę w postaci NFT](https://opulous.org/)
- [Move-to-earn (poruszaj się i zarabiaj)](https://yeticoineth.com/about.html)
- [Tożsamość cyfrowa](https://photochromic.io/)

### Przykłady z ethereum.org {#ethereum-org-examples}

Używamy NFT, aby docenić naszych współtwórców, i mamy własną domenę NFT.

#### POAPy (protokoły Proof of Attendance) {#poaps}

Jeśli przyczynisz się do rozwoju ethereum.org, możesz otrzymać NFT z POAP. Są to przedmioty kolekcjonerskie, które dowodzą, że braliśmy udział w jakimś wydarzeniu. Niektóre wydarzenia kryptowalutowe wykorzystują POAPy jako formę biletu. [Więcej na temat przyczyniania się do rozwoju Ethereum](/contributing/#poap).

![ethereum.org POAP](./poap.png)

#### ethereum.eth {#ethereum-dot-eth}

Ta strona ma alternatywną domenę obsługiwaną przez NFT, **ethereum.eth**. Nasz adres `.org` jest zarządzany centralnie przez DNS, podczas gdy ethereum`.eth` jest zarejestrowany na Ethereum za pośrednictwem Ethereum Name Service (ENS). I jest posiadany oraz zarządzany przez nas. [Sprawdź nasz wpis do ENS](https://app.ens.domains/name/ethereum.eth)

[Więcej o ENS](https://app.ens.domains)

## Jak działają NFT? {#how-nfts-work}

NFT różnią się od tokenów ERC-20, takich jak DAI lub LINK, ponieważ każdy pojedynczy token jest całkowicie unikalny i nie jest podzielony. NFT dają możliwość przypisania własności dowolnego unikalnego elementu danych cyfrowych, możliwych do wyśledzenia za pomocą blockchainu Ethereum, jako publicznego rejestru. NFT jest mintowane z obiektów cyfrowych jako reprezentacja zasobów cyfrowych lub niecyfrowych. NFT może na przykład reprezentować:

- Sztukę cyfrową:
  - GIFy
  - Przedmioty kolekcjonerskie
  - Muzykę
  - Materiały wideo
- Rzeczywiste przedmioty:
  - Akt własności samochodu
  - Bilety na wydarzenie w świecie rzeczywistym
  - Ztokenizowane faktury
  - Dokumenty prawne
  - Podpisy
- Wiele i jeszcze więcej innych możliwości!

Do każdego NFT przypisane jest jego unikalne ID oraz metadane, które nie mogą być skopiowane przez żaden inny token. NFT są mintowane dzięki inteligentnym kontraktom, które przypisują im właściciela i zarządzają możliwością przesłania NFT. Gdy ktoś tworzy lub mintuje NFT, kreuje kod przechowywany w inteligentnych kontraktach, który odpowiada różnym standardom, takim jak[ ERC-721](/developers/docs/standards/tokens/erc-721/). Ta informacja jest dodawana do blockchainu, gdzie NFT jest zarządzane. Proces mintowania, patrząc z wysokiego poziomu, obejmuje następujące kroki:

- Tworzenie nowego bloku
- Zatwierdzenie informacji
- Wpisanie informacji na blockchain

NFT mają pewne specjalne właściwości:

- Każdy zmintowany token ma unikalny identyfikator, który jest bezpośrednio powiązany z jednym adresem Ethereum.
- Nie są bezpośrednio zamienne z innymi tokenami 1:1. Na przykład 1 ETH jest dokładnie taki sam jak każdy inny ETH. Tak nie jest w przypadku NFT.
- Każdy token ma właściciela, a ta informacja jest łatwa do zweryfikowania.
- Istnieją na Ethereum i mogą być kupowane i sprzedawane na dowolnym rynku NFT działającym na Ethereum.

Innymi słowy, jeśli _posiadasz_ NFT:

- Możesz łatwo udowodnić, że jesteś jego właścicielem.
  - Udowodnienie, że jesteś właścicielem NFT, jest bardzo podobne do udowodnienia, że masz ETH w swoim portfelu.
  - Na przykład, powiedzmy, że kupujesz NFT, a akt własności unikalnego tokenu jest przenoszony do Twojego portfela za pośrednictwem publicznego adresu.
  - Token dowodzi, że twoja kopia pliku cyfrowego jest oryginałem.
  - Twój prywatny klucz jest dowodem własności (proof-of-ownership) oryginału.
  - Klucz publiczny twórcy treści służy jako certyfikat autentyczności dla tego konkretnego artefaktu cyfrowego.
    - Klucz publiczny twórcy jest zasadniczo stałym, niezmiennym elementem historii tokenu. Klucz publiczny twórcy może udowodnić, że token, który posiadasz, został stworzony przez konkretną osobę, przyczyniając się w ten sposób do jego wartości rynkowej (to pozwala uniknąć podrabiania NFT).
  - Innym sposobem na udowodnienie, że jesteś właścicielem NFT, jest podpisanie wiadomości, aby udowodnić, że jesteś właścicielem klucza prywatnego stojącego za adresem.
    - Jak wspomniano powyżej, Twój prywatny klucz to dowód posiadania (proof-of-ownership) oryginału. To mówi nam, że klucze prywatne za tym adresem kontrolują dane NFT.
    - Podpisana wiadomość może być wykorzystana jako dowód, że posiadasz swoje klucze prywatne, bez ujawniania ich nikomu i tym samym dowodzi, że jesteś właścicielem NFT!
- Nikt nie może w żaden sposób tym manipulować.
- Możesz je sprzedać i dzięki temu w niektórych przypadkach oryginalny twórca otrzyma tantiemy od odsprzedaży.
- Lub możesz trzymać NFT na zawsze, nie martwiąc się o swój token, ponieważ wiesz, że jest on zabezpieczony twoim portfelem na Ethereum.

A jeśli _stworzysz_ NFT:

- Możesz łatwo udowodnić, że jesteś jego twórcą.
- Sam określasz jego ilość.
- Możesz zarabiać tantiemy za każdym razem, gdy zostanie sprzedane.
- Możesz je sprzedać na dowolnym rynku NFT lub bezpośrednio. Nie jesteś przywiązany do żadnej platformy i nie potrzebujesz pośredników.

### Ilość i niedobór {#scarcity}

Twórca NFT podejmuje decyzję o jego ilości.

Weźmy na przykład bilet na wydarzenie sportowe. Tak jak organizator wydarzenia może wybrać, ile biletów chce sprzedać, twórca NFT może zdecydować, ile istnieje replik. Czasami są to dokładne repliki, takie jak 5000 takich samych wejściówek. Czasami są bardzo podobne, ale każdy z nich nieco się różni, np. bilet z przypisanym miejscem. W innym przypadku twórca może chcieć utworzyć tylko jedno NFT jako specjalny przedmiot kolekcjonerski.

W takich przypadkach każde NFT nadal miałoby niepowtarzalny identyfikator (jak kod kreskowy na tradycyjnym „bilecie”) i tylko jednego właściciela. Planowana ilość NFT ma znaczenie i zależy tylko od twórcy. Twórca może zamierzać uczynić każdy NFT całkowicie wyjątkowym w celu stworzenia niedoboru. Może też mieć powody do stworzenia kilku tysięcy replik. Pamiętaj, wszystkie te informacje są publiczne.

### Tantiemy {#royalties}

Niektóre NFT automatycznie wypłacą tantiemy swoim twórcom po sprzedaży. To wciąż rozwijająca się koncepcja, ale ma bardzo duży potencjał. Pierwotni właściciele [EulerBeats Originals](https://eulerbeats.com/) zarabiają 8% ceny za każdym razem, gdy ich NFT jest sprzedawane. A niektóre platformy, takie jak [Fundacja](https://foundation.app) i [Zora](https://zora.co/), wspierają pobieranie tantiemów przez swoich artystów.

Dzieje się to całkowicie automatyczne, więc twórcy mogą się zrelaksować i zarabiać tantiemy, podczas gdy ich dzieło jest sprzedawane od osoby do osoby. Obecnie temat tantiemów jest skomplikowany – wielu twórców nie otrzymuje wynagrodzenia, na które zasługują. Jeśli twój NFT ma zaprogramowane tantiemy, nigdy nie zostaniesz oszukany.

## W jakim celu używa się NFT? {#nft-use-cases}

Oto więcej informacji na temat niektórych lepiej rozwiniętych przypadków używania NFT w sieci Ethereum.

- [Treści cyfrowe](#nfts-for-creators)
- [Przedmioty w grach](#nft-gaming)
- [Nazwy domen](#nft-domains)
- [Produkty fizyczne](#nft-physical-items)
- [Inwestycje i zastawy pożyczek](#nfts-and-defi)
- [Tokenizacja](#tokengating)

<Divider />

### Maksymalizacja zarobków dla twórców {#nfts-for-creators}

Obecnie NFT są najbardziej wykorzystywane w sferze treści cyfrowych. Dzieje się tak dlatego, że ten przemysł jest dziś fundamentalnie zepsuty. Zarobki twórców są połykane przez platformy.

Artysta, który publikuje prace w mediach społecznościowych, zarabia pieniądze dla platformy, która pokazuje reklamy jego fanom. Artysta otrzymuje w zamian popularność, ale popularnością nie opłaci rachunków.

NFT napędzają nową „gospodarkę twórców”, w której nie przekazują oni praw do swoich treści platformom, z których korzystają. Prawo własności jest częścią samej treści.

Kiedy sprzedają swoje prace, wynagrodzenie trafia bezpośrednio do nich. Jeśli nowy właściciel sprzedaje NFT, oryginalny twórca może nawet automatycznie otrzymać tantiemy. Jest to gwarantowane z każdą sprzedażą, ponieważ adres twórcy jest częścią metadanych tokenu, których nie da się zmodyfikować.

<InfoBanner shouldSpaceBetween emoji=":eyes:">
  <div>Odkrywaj, kupuj lub stwórz swoje własne NFT...</div>
  <ButtonLink to="/dapps/?category=collectibles">
    Przeglądaj sztukę w NFT
  </ButtonLink>
</InfoBanner>

#### Problem z kopiowaniem/wklejaniem {#nfts-copy-paste}

Malkontenci często twierdzą, że NFT to tylko głupi obrazek, który można przechwycić. Mówią z satysfakcją „Patrz, teraz mam ten obrazek za darmo!”.

No tak. Lecz czy wygooglowanie obrazu Picassa „Guernica” czyni cię właścicielem wartego miliony dzieła sztuki?

Ostatecznie posiadanie realnej rzeczy jest wartością rynkową. Im częściej jakaś część treści jest udostępniana, przechwytywana zrzutami ekranu i generalnie używana, tym bardziej zyskuje na wartości.

Posiadanie wymiernej, realnej rzeczy daje zawszę większą wartość niż brak własności.

<Divider />

### Wzmocnienie potencjału gier {#nft-gaming}

NFT spotkały się z dużym zainteresowaniem deweloperów gier. NFT mogą dostarczać ewidencję własności przedmiotów w grze, być paliwem dla ekonomii gier i przynosić wiele korzyści graczom.

W wielu zwykłych grach możesz kupić przedmioty do użycia w grze. Lecz gdyby tym przedmiotem było NFT, mógłbyś odzyskać pieniądze poprzez jego sprzedaż, gdy już skończysz grę. Możesz nawet osiągnąć zysk, jeśli ten przedmiot stanie się bardziej pożądany.

Deweloperzy gier – jako emitenci NFT – mogą zarabiać na prawach autorskich za każdym razem, gdy przedmiot jest odsprzedawany na wolnym rynku. Tworzy to wzajemnie korzystny model biznesowy, w ramach którego zarówno gracze, jak i deweloperzy zarabiają na wtórnym rynku NFT.

Oznacza to również, że jeśli gra nie jest już utrzymywana przez deweloperów, przedmioty które zebrałeś(-aś) i tak należą do ciebie.

Ostatecznie przedmioty, które nabyłeś w grze, mogą istnieć poza nią. Nawet jeśli gra zniknie z sieci, przedmioty dalej będą w twoim posiadaniu. Można powiedzieć, że stają się one rodzajem cyfrowych pamiątek, nabywając wartość.

Decentraland to gra osadzona w wirtualnej rzeczywistości, gdzie możesz kupić NFT reprezentujące wirtualne ziemie, z których możesz korzystać według własnego uznania.

<InfoBanner shouldSpaceBetween emoji=":eyes:">
  <div>Sprawdź gry Ethereum, oparte na NFT...</div>
  <ButtonLink to="/dapps/?category=gaming">
    Poznawaj gry NFT
  </ButtonLink>
</InfoBanner>

<Divider />

### Łatwiej zapamiętywalne adresy Ethereum {#nft-domains}

Usługa Ethereum Name Service używa NFT do podania adresu Ethereum o łatwej do zapamiętania nazwie, jak `mywallet.eth`. Oznacza to, że możesz poprosić kogoś o wysłanie ci ETH za pośrednictwem `mywallet.eth` zamiast `0x123456789.....`.

Działa to w podobny sposób jak nazwa domeny witryny, która sprawia, że adres IP jest łatwiejszy do zapamiętania. Podobnie jak domeny, nazwy ENS mają wartość, zwykle opartą o ich długość i przydatność. Z ENS nie potrzebujesz rejestru domen, aby umożliwić przeniesienie własności. Zamiast tego możesz handlować swoimi nazwami ENS na giełdzie NFT.

Twoja domena ENS może:

- Otrzymywać kryptowaluty i inne NFT.
- Przekierować do zdecentralizowanej strony internetowej, takiej jak [ethereum.eth](https://ethereum.eth.link). [Więcej o decentralizacji Twojej strony](https://docs.ipfs.io/how-to/websites-on-ipfs/link-a-domain/#domain-name-service-dns)
- Przechowywać dowolne informacje, w tym informacje o profilu, takie jak adresy e-mail i adresy Twittera.

<Divider />

### Produkty fizyczne {#nft-physical-items}

Tokenizacja fizycznych przedmiotów nie jest jeszcze tak rozwinięta jak tokenizacja ich cyfrowych odpowiedników. Istnieje jednak mnóstwo projektów badających tokenizację nieruchomości, unikalnych przedmiotów mody i innych.

Ponieważ NFT są zasadniczo umowami, w przyszłości będziesz mógł kupić samochód lub dom przy użyciu ETH i otrzymać w zamian akt prawny w postaci NFT (w tej samej transakcji). W miarę jak technologia staje się coraz bardziej zaawansowana, nie jest trudno wyobrazić sobie świat, w którym twój portfel Ethereum staje się kluczem do twojego samochodu lub domu – twoje drzwi będą odblokowane przez kryptograficzny dowód własności.

W przypadku cennych aktywów, takich jak samochody i nieruchomości, reprezentowanych na Ethereum można wykorzystać NFT jako zabezpieczenie w zdecentralizowanych pożyczkach. Jest to szczególnie pomocne, jeśli nie posiadasz dużo gotówki czy kryptowalut, ale za to posiadasz wartościowe fizyczne rzeczy. [Więcej o DeFi](/defi/)

<Divider />

### NFT oraz DeFi {#nfts-and-defi}

Świat NFT i [zdecentralizowane finansowanie (DeFi)](/defi/) zaczynają współdziałać na wiele fascynujących sposobów.

#### Kredyty zabezpieczone przez NFT {#nft-backed-loans}

Istnieją aplikacje DeFi, które pozwalają pożyczać pieniądze pod zastaw. Na przykład zastawiasz 10 ETH, aby pożyczyć 5000 DAI ([stablecoin](/stablecoins/)). Gwarantuje to, że pożyczkodawca zostanie spłacony — jeżeli pożyczkobiorca nie spłaci DAI, wtedy zastaw trafia do pożyczkodawcy. Nie każdy ma jednak wystarczająco dużo kryptowalut, aby użyć ich pod zastaw.

Projekty zaczynają badać wykorzystywanie NFT jako zastawu. Wyobraź sobie, że dawno temu kupiłeś rzadkie NFT CryptoPunk — przy dzisiejszych cenach może on być wart tysiące dolarów. Dając go w zastaw, możesz uzyskać dostęp do pożyczki na tych samych zasadach co w przypadku zastawu w krypto. Jeśli nie spłacisz DAI, twój CryptoPunk zostanie wysłany do kredytodawcy jako zastaw. Być może kiedyś będzie to działać z dowolną rzeczą możliwą do stokenizowania jako NFT.

Nie jest to trudne na Ethereum, ponieważ oba światy (NFT i DeFi) działają na tej samej infrastrukturze.

#### Własność częściowa {#fractional-ownership}

Twórcy NFT mogą również tworzyć „udziały” dla swoich NFT. Daje to inwestorom i fanom możliwość posiadania części NFT bez konieczności kupowania całości. Daje to jeszcze więcej możliwości zarówno dla twórców NFT, jak i dla kolekcjonerów.

- Częściowe NFT mogą być przedmiotem obrotu na [DEXach](/defi/#dex) , takich jak Uniswap, a nie tylko [rynkach NFT](/dapps?category=collectibles). Oznacza to więcej nabywców i sprzedawców.
- Ogólna cena NFT może być określona na podstawie ceny jego udziałów.
- Masz więcej okazji do posiadania i czerpania zysków z przedmiotów, którymi się interesujesz. Więcej osób będzie stać na posiadanie NFT.

Jest to nadal w fazie eksperymentu, ale możesz dowiedzieć się więcej o częściowej własności NFT na następujących giełdach:

- [NIFTEX](https://landing.niftex.com/)
- [NFTX](https://gallery.nftx.org/)

Teoretycznie mogłoby to umożliwić posiadanie np. obrazu Picassa. Zostałbyś akcjonariuszem Picasso NFT, co oznacza, że miałbyś coś do powiedzenia w takich rzeczach, jak podział dochodów. Jest wysoce prawdopodobne, że pewnego dnia posiadając udział w NFT, wejdziecie do zdecentralizowanej autonomicznej organizacji (DAO), aby zarządzać tym aktywem.

Są to podmioty oparte na Ethereum, które umożliwiają nieznajomym, takim jak globalni akcjonariusze aktywów, bezpieczną koordynację bez konieczności zaufania innym ludziom. A to dlatego, że bez zgody grupy nie można wydać ani grosza.

Jak wspomnieliśmy, jest to ewoluująca przestrzeń. NFT, DAO, tokeny ułamkowe rozwijają się w różnym tempie. Lecz cała ich infrastruktura istnieje i może z łatwością współpracować, ponieważ wszyscy mówią tym samym językiem: Ethereum. Więc śledź uważnie tę przestrzeń.

[Więcej informacji o DAO](/dao/)

### Certyfikaty autentyczności {#certificates}

Firmy oferujące fałszywe certyfikaty potwierdzające stopnie uniwersyteckie to podobno branża warta wiele miliardów dolarów, której przeciwdziałać mogą NFT. NFT mogą być bezpiecznym i szybkim sposobem weryfikacji certyfikatów czyjegoś stopnia uniwersyteckiego.

[W Korei Południowej jeden uniwersytet już wydaje certyfikaty edukacyjne jako NFT](https://forkast.news/headlines/south-korea-nfts-graduates-hoseo/), mając nadzieję, że NFT skoreluje dostęp do usług administracyjnych i zapobiegnie fałszerstwom lub zmianom dyplomów. [Trinity Business School (TBS) w Irlandii również planuje oferować NFT od 2023 roku](https://trinitynews.ie/2022/04/business-school-to-offer-degree-nfts/).

<Divider />

### Tokenizacja {#tokengating}

Tokenizacja to sposób na ograniczenie dostępu do czegoś i użycie NFT jako sposobu na odblokowanie dostępu. Rzeczy te mogą się znacznie różnić w zależności od platformy, ale popularnymi przykładami są treści zamknięte, prywatne serwery czatu, a w świecie e-commerce ekskluzywne produkty.

Platforma tokenizująca zwykłe poprosi cię o podłączenie portfela, aby zweryfikować, czy posiadasz wymagane NFT. Jeśli masz żądany NFT, uzyskasz dostęp. Jeśli nie, przedmiot pozostanie zamknięty. NFT to świetny sposób na zrobienie tego ze względu na ich wyjątkowość — nie można sfałszować własności, aby coś zdobyć.

Ponieważ NFT znajdują się w Ethereum, można ich używać do odblokowywania tokenów Ethereum na dowolnej platformie, która je implementuje. Jeden NFT, który posiadasz, może odblokować zamknięte treści, prywatne serwery czatu i ekskluzywne produkty na zupełnie różnych stronach internetowych i aplikacjach.

Jeśli kopanie i dystrybucja NFT polega na budowaniu społeczności lub digitalizacji społeczności, tokenizacja polega na edukacji społecznej. Postrzega niezamienne tokeny bardziej jako narzędzie weryfikacji członkostwa lub lojalności – i świetny sposób na bezpieczne zabezpieczenie związanych z nimi nagród.

#### Przykłady

- [Collab.land](https://collab.land/) udostępniają serwer czatu Discord lub grupę Telegram za pomocą tokenów
- [Odblokuj protokół](https://unlock-protocol.com/) to protokół tokenizacji
- [Shopify](https://help.shopify.com/en/manual/products/digital-service-product/nfts) ma rosnącą listę aplikacji, które umożliwiają sprzedawcom dostęp do produktów i rabatów

<Divider />

## Ethereum i NFT {#ethereum-and-nfts}

Ethereum umożliwia działanie NFT z kilku powodów:

- Historia transakcji i metadane tokenów są publicznie weryfikowalne – weryfikacja historii własności jest prosta.
- Po potwierdzeniu transakcji manipulowanie tymi danymi w celu „kradzieży” własności jest praktycznie niemożliwe.
- Wymiana NFT może być przedmiotem obrotu peer-to-peer bez potrzeby korzystania z platform, które mogą zabierać dużą część zysków w ramach rekompensaty.
- Wszystkie produkty Ethereum mają ten sam „backend”. Innymi słowy, wszystkie produkty Ethereum łatwo się rozumieją, dzięki czemu NFT jest kompatybilne z różnymi produktami. Możesz kupić NFT w jednym produkcie i łatwo sprzedać go w innym. Jako twórca możesz wystawiać swoje NFT na wielu produktach jednocześnie – każdy produkt będzie miał najbardziej aktualne informacje o właścicielu.
- Ethereum nigdy nie wygasa, co oznacza, że ​​twoje tokeny będą zawsze dostępne do sprzedaży.

## Wpływ NFT na środowisko {#environmental-impact-nfts}

Tworzenie i przesyłanie NFT to wyłącznie transakcje Ethereum — wybijanie, kupowanie, wymiana lub interakcja z NFT nie powoduje bezpośredniego zużycia energii. Od czasu [Połączenia](/upgrades/merge) Ethereum jest łańcuchem bloków o niskim zużyciu energii, co oznacza, że ​​wpływ używania NFT na środowisko jest niewielki.

[Więcej o zużyciu energii przez Ethereum](/energy-consumption/).

### Nie obwiniaj za to NFT {#nft-qualities}

Cały ekosystem NFT działa, ponieważ Ethereum jest zdecentralizowany i bezpieczny.

Zdecentralizowany oznacza, że ​​ty i wszyscy inni możecie udowodnić, że coś posiadacie. A wszystko to bez konieczności zaufania lub powierzenia opieki osobie trzeciej, która może dowolnie narzucać własne zasady. Oznacza to również, że twoje NFT można przenosić na wiele różnych produktów i rynków.

Bezpieczeństwo oznacza, że ​​nikt nie może skopiować/wkleić twojego NFT ani go ukraść.

Te cechy Ethereum umożliwiają cyfrowe posiadanie unikalnych przedmiotów i otrzymanie uczciwej ceny za swoje treści. Ethereum chroni aktywa za pomocą zdecentralizowanego mechanizmu konsensusu, który obejmuje [„dowód stawiania”](/developers/docs/consensus-mechanisms/pos). Jest to niskoemisyjna metoda określania, kto może dodać blok transakcji do łańcucha, i jest uważana za bezpieczniejszą niż energochłonna alternatywa [„dowodu pracy”](/developers/docs/consensus-mechanisms/pow). Transakcje NFT są kojarzone z wysokimi wydatkami energetycznymi, ponieważ Ethereum było kiedyś zabezpieczane za pomocą dowodu pracy. Tak już nie jest.

#### Wybijanie NFT {#minting-nfts}

Kiedy wybijasz NFT, musi się wydarzyć kilka rzeczy:

- Musi on zostać potwierdzony jako zasób w łańcuchu bloków.
- Saldo konta właściciela musi zostać zaktualizowane, aby uwzględnić ten składnik aktywów. Dzięki temu można nim następnie handlować lub go legalnie „posiadać”.
- Transakcje potwierdzające powyższe trzeba dodać do bloku i „uwiecznić” w łańcuchu.
- Blok musi zostać potwierdzony przez wszystkich w sieci jako „prawidłowy”. Ten konsensus eliminuje potrzebę pośredników, ponieważ sieć zgadza się, że twój NFT istnieje i należy do ciebie. I jest w łańcuchu, więc każdy może to sprawdzić. Jest to jeden ze sposobów, w jaki Ethereum pomaga twórcom NFT maksymalizować ich zarobki.

Wszystkie te zadania są wykonywane przez producentów bloków i walidatorów. Proponujący bloki dodają transakcję NFT do bloku i transmitują ją do reszty sieci. Walidator sprawdza poprawność transakcji, a następnie dodaje ją do swojej bazy danych. Istnieje wiele zachęt finansowo-ekonomicznych zapewniających, że walidator działa uczciwie. W przeciwnym razie każdy mógłby po prostu twierdzić, że jest właścicielem NFT, którego właśnie wybiłeś, i nieuczciwie przenieść na siebie twoją własność.

#### Bezpieczeństwo NFT {#nft-security}

Bezpieczeństwo Ethereum wynika z dowodu stawiania. System został zaprojektowany w celu ekonomicznego zniechęcenia do złośliwych działań, dzięki czemu Ethereum jest odporne na manipulacje. To właśnie umożliwia działanie NFT. Gdy blok zawierający twoją transakcję NFT zostanie sfinalizowany, zmiana go kosztowałaby atakującego miliony ETH. Każdy, kto korzysta z oprogramowania Ethereum, byłby w stanie natychmiast wykryć nieuczciwe manipulacje przy NFT, a przestępca zostałby ukarany ekonomicznie i wyrzucony.

Kwestie bezpieczeństwa związane z NFT są najczęściej związane z oszustwami typu phishing, lukami w inteligentnych umowach lub błędami użytkownika (takimi jak nieumyślne ujawnienie kluczy prywatnych), co sprawia, że dbanie o bezpieczeństwo portfela ma kluczowe znaczenie dla właścicieli NFT.

<ButtonLink to="/security/">
  Więcej o bezpieczeństwie
</ButtonLink>

## Twórz z NFT {#build-with-nfts}

Większość NFT jest zbudowana przy użyciu spójnego standardu znanego jako [ERC-721](/developers/docs/standards/tokens/erc-721/). Istnieją jednak inne standardy, którym warto się przyjrzeć. Standard [ERC-1155](https://blog.enjincoin.io/erc-1155-the-crypto-item-standard-ac9cf1c5a226) pozwala na półzamienne tokeny, co jest szczególnie przydatne w świecie gier. A ostatnio zaproponowano [EIP-2309](https://eips.ethereum.org/EIPS/eip-2309), aby bicie NFT było o wiele bardziej wydajne. Ten standard pozwala wybić dowolną ilość w jednej transakcji!

## Dalsza lektura {#further-reading}

- [Dane sztuki kryptograficznej](https://cryptoart.io/data) — Richard Chen, aktualizowany automatycznie
- [OpenSea: biblia NFT](https://opensea.io/blog/guides/non-fungible-tokens/) — _Devin Fizner, 10 stycznia 2020 r._
- [Przewodnik po NFT dla początkujących](https://linda.mirror.xyz/df649d61efb92c910464a4e74ae213c4cab150b9cbcc4b7fb6090fc77881a95d) — _Linda Xie, styczeń 2020 r._
- [Wszystko, co musisz wiedzieć o metawersum](https://foundation.app/blog/enter-the-metaverse) – _Zespół fundacji, foundation.app_
- [Nie, kryptoartyści nie szkodzą planecie](https://medium.com/superrare/no-cryptoartists-arent-harming-the-planet-43182f72fc61)
- [Zużycie energii przez Ethereum](/energy-consumption/)

<QuizWidget quizKey="nfts" />
