---
title: Gedecentraliseerde sociale netwerken
description: Een overzicht van gedecentraliseerde sociale netwerken op Ethereum
lang: nl
template: use-cases
emoji: ":mega:"
sidebarDepth: 2
image: ../../../../assets/ethereum-learn.png
summaryPoint1: Blockchain-gebaseerde platformen voor sociale interactie en het creëren en verspreiden van content.
summaryPoint2: Gedecentraliseerde sociale medianetwerken beschermen de privacy van gebruikers en verbeteren de gegevensbeveiliging.
summaryPoint3: Tokens en NFT's creëren nieuwe manieren om content te monetariseren.
---

Sociale netwerken spelen een grote rol in ons dagelijks leven. Een gecentraliseerde controle van deze platformen levert echter veel problemen op: gegevensinbreuken, serverstoringen, deplatforming, censuur en privacyschendingen zijn enkele van de nadelen van sociale media. Om deze zaken te bestrijden bouwen ontwikkelaars sociale netwerken op Ethereum. Gedecentraliseerde sociale netwerken kunnen veel van de problemen van traditionele sociale netwerken oplossen en de algehele ervaring van gebruikers verbeteren.

## Wat zijn gedecentraliseerde sociale netwerken? {#what-are-decentralized-social-networks}

Gedecentraliseerde sociale netwerken zijn op blockchain gebaseerde platformen die gebruikers in staat stellen informatie uit te wisselen en inhoud te publiceren/verspreiden naar doelgroepen. Omdat deze toepasingen op de blockchain draaien, kunnen ze gedecentraliseerd zijn en resistent tegen censuur en ongepaste controle.

Veel gedecentraliseerde sociale netwerken bestaan als alternatieven voor populaire sociale mediadiensten, zoals Facebook, LinkedIn, Twitter en Medium. Maar de door blockchain aangedreven sociale netwerken hebben een aantal kenmerken die ze voorrang geven op traditionele sociale mediaplatformen.

### Hoe werken gedecentraliseerde sociale netwerken? {#decentralized-social-networks-overview}

Gedecentraliseerde sociale netwerken zijn een klasse van [gedecentraliseerde applicaties (dapps)](/dapps/) - applicaties aangedreven door [smart contracts](/developers/docs/smart-contracts/) geïmplementeerd op de blockchain. De contractcode dient als de backend voor deze apps en definieert hun bedrijfslogica.

Traditionele sociale mediaplatformen vertrouwen op databases voor het opslaan van gebruikersinformatie, programmacode en andere vormen van gegevens. Dit creëert echter enkele punten van mislukking (single points-of-failure) en brengt een aanzienlijk risico met zich mee. Een berucht voorbeeld hiervan was [vorig jaar het uren offline gaan](https://www.npr.org/2021/10/05/1043211171/facebook-instagram-whatsapp-outage-business-impact) van de servers van Facebook, wat verhinderde dat de gebruikers het platform konden gebruiken.

Gedecentraliseerde sociale netwerken bestaan op een peer-to-peer netwerk bestaande uit duizenden nodes over de hele wereld. Zelfs als sommige nodes falen, functioneert het netwerk ononderbroken, waardoor toepassingen resistent blijven tegen fouten en storingen.

Gebruik van gedecentraliseerde opslagsystemen zoals [het InterPlanetary File System (IPFS)](https://ipfs.io/), sociale netwerken die op Ethereum zijn gebouwd, kunnen gebruikersinformatie beschermen tegen uitbuiting en kwaadaardig gebruik. Niemand zal uw persoonlijke informatie aan adverteerders verkopen, noch zullen hackers uw vertrouwelijke gegevens kunnen stelen.

Veel op blockchain gebaseerde sociale platformen hebben eigen tokens die inkomsten genereren zonder het gebruik van advertenties. Gebruikers kunnen deze tokens kopen om toegang te krijgen tot bepaalde functies, in-app aankopen te doen of hun favoriete content creators te steunen.

## Voordelen van gedecentraliseerde sociale netwerken {#benefits}

1. Gedecentraliseerde sociale netwerken zijn censuurbestendig en toegankelijk voor iedereen. Dit betekent dat gebruikers niet willekeurig kunnen worden verbannen, gedeplatformeerd of beperkt.

2. Gedecentraliseerde sociale netwerken zijn gebouwd op open-source idealen en maken broncode voor applicaties beschikbaar voor publieke inspectie. Door de implementatie van ondoorzichtige algoritmen te elimineren die gebruikelijk zijn in traditionele sociale media, kunnen op blockchain-gebaseerde sociale netwerken de belangen van gebruikers en platformmakers op elkaar afstemmen.

3. Gedecentraliseerde sociale netwerken elimineren de "tussenpersoon". Content creators zijn de directe eigenaars van hun content en hebben direct contact met hun volgers, fans, kopers en andere partijen, met niets anders dan een smart contract tussen hen.

4. Zoals dapps die op het Ethereum-netwerk draaien, dat wordt ondersteund door een wereldwijd peer-to-peer netwerk van nodes, zijn gedecentraliseerde sociale netwerken minder gevoelig voor downtime en uitval van servers.

5. Gedecentraliseerde sociale platformen bieden een verbeterd monetariseringskader voor creators via niet-vervangbare tokens (NFT's), in-app cryptobetalingen en meer.

6. Gedecentraliseerde sociale netwerken bieden gebruikers een hoog niveau van privacy en anonimiteit. Een persoon kan zich bijvoorbeeld aanmelden bij een op Ethereum gebaseerd sociaal netwerk met behulp van een ENS-profiel of portemonnee - zonder andere persoonlijk identificeerbare informatie (PII), zoals namen, e-mailadressen, enz., te hoeven delen.

7. Gedecentraliseerde sociale netwerken zijn afhankelijk van gedecentraliseerde opslag, niet van gecentraliseerde databases, en zijn dus aanzienlijk beter voor het beschermen van gebruikersgegevens.

## Gedecentraliseerde sociale netwerken op Ethereum {#ethereum-social-networks}

Het Ethereum-netwerk is de voorkeurstool geworden voor ontwikkelaars die gedecentraliseerde sociale media maken vanwege de populariteit van de tokens (ERC-20/ERC-721) en de massale gebruikersbasis. Hier zijn enkele voorbeelden van op Ethereum gebaseerde sociale netwerken:

### Peepeth {#peepeth}

[Peepeth](https://peepeth.com/) is een microbloggingplatform vergelijkbaar met Twitter. Het werkt op de Ethereum-blockchain en gebruikt IPFS om gebruikersgegevens op te slaan.

Gebruikers kunnen korte berichten verzenden, ook wel "Peeps" genoemd, die niet kunnen worden verwijderd of gewijzigd. Je kunt tips vezamelen of versturen naar iedereen op het platform in ether (ETH) zonder de app te verlaten.

### Mirror {#mirror}

[Mirror](https://mirror.xyz/) is een web3-compatibel schrijfplatform dat streeft naar decentralisatie en eigenaarschap van gebruikers. Gebruikers kunnen op Mirror gratis lezen en schrijven door simpelweg hun portemonnee te verbinden. Gebruikers kunnen ook geschreven materiaal verzamelen en zich abonneren op hun favoriete schrijvers.

Berichten op Mirror worden permanent opgeslagen op Arweave, een gedecentraliseerd opslagplatform, en kunnen worden gemint als verzamelbare [niet-vervangbare tokens (NFT's)](/nft/), ook wel bekend als Writing NFT's. Writing NFT's kunnen helemaal gratis door schrijvers gemaakt worden, en het verzamelen ervan gebeurt op een Ethereum L2 — waardoor transacties goedkoop, snel en milieuvriendelijk worden gemaakt.

### MINDS {#minds}

[MINDS](https://www.minds.com/) is een van de meest gebruikte gedecentraliseerde sociale netwerken. Het werkt als Facebook en heeft al miljoenen gebruikers bereikt.

Gebruikers gebruiken het eigen ERC-20 token $MIND van het platform om voor items te betalen. Gebruikers kunnen ook $MIND-tokens verdienen door populaire content te publiceren, bij te dragen aan het ecosysteem en anderen naar het platform te verwijzen.

## Web2 sociale netwerken op Ethereum {#web2-social-networks-and-ethereum}

[Web3](/web3/) eigen sociale platformen zijn niet de enige die proberen de blockchain-technologie te integreren in sociale media. Veel gecentraliseerde platformen zijn ook van plan Ethereum te integreren in hun infrastructuur:

### Reddit {#reddit}

Reddit heeft [Community Points](https://cointelegraph.com/news/reddit-to-reportedly-tokenize-karma-points-and-onboard-500m-new-users) geïntroduceerd, wat [ERC-20-tokens](/developers/docs/standards/tokens/erc-20/) zijn die gebruikers kunnen verdienen door kwalitatieve inhoud te posten en bij te dragen aan online gemeenschappen (subreddits). Deze tokens kunt u binnen een subreddit inwisselen om [exclusieve privileges en voordelen](https://www.reddit.com/community-points/) te krijgen. Voor dit project werkt Reddit met Arbitrum, een [laag 2](/layer-2/) rollup die is ontworpen om Ethereum-transacties te schalen.

Het programma is al live, met de r/CryptoCurrency subreddit [die zijn versie van gemeenschapspunten genaamd "Moons" draait](https://www.reddit.com/r/CryptoCurrency/wiki/moons_wiki). Volgens de officiële beschrijving beloont Moons "posters, commentators en moderators voor hun bijdragen aan de subreddit." Omdat deze tokens op de blockchain staan (gebruikers ontvangen ze in hun portemonnee), zijn ze onafhankelijk van Reddit en kunnen ze niet worden weggenomen.

Na het afsluiten van een beta-fase op het Rinkeby-testnet staan de Reddit-gemeenschapspunten nu op [Arbitrum Nova](https://nova.arbitrum.io/), een blockchain die de eigenschappen van een [validium](/developers/docs/scaling/validium/) en een [optimistic rollup](/developers/docs/scaling/optimistic-rollups/) combineert. Naast het gebruik van gemeenschapspunten om speciale functies te ontgrendelen, kunnen gebruikers ze ook verhandelen op exchanges in ruil voor fiat. Ook bepaalt de hoeveelheid gemeenschapspunten die een gebruiker bezit diens invloed op het besluitvormingsproces binnen de gemeenschap.

### Twitter {#twitter}

In januari 2021 heeft Twitter Blue [ondersteuning voor NFT's](https://mashable.com/article/twitter-blue-nft-profile-picture) geïmplementeerd, waardoor gebruikers hun portemonnee kunnen verbinden en NFT's als profielfoto's kunnen gebruiken. Op het moment van dit schrijven heeft het socialemediabedrijf ook [plannen aangekondigd](https://www.theverge.com/2021/8/16/22627435/twitter-bluesky-lead-jay-graber-decentralized-social-web) om in de toekomst een gedecentraliseerd sociaal netwerk te creëren.

### Instagram {#instagram}

In mei 2022 [kondigde Instagram ondersteuning aan voor NFT's](https://about.instagram.com/blog/announcements/instagram-digital-collectibles) op Ethereum en Polygon. Gebruikers kunnen NFT's direct op Instagram posten door hun Ethereum-portemonnee te verbinden.

## Gebruik gedecentraliseerde sociale netwerken {#use-decentralized-social-networks}

- **[Status.im](https://status.im/)** - _Status is een beveiligde communicatie-app die gebruik maakt van een open-source, peer-to-peer protocol en end-to-end versleuteling om uw berichten te beschermen tegen derden._
- **[Mirror.xyz](https://mirror.xyz/)** - _Mirror is een gedecentraliseerd publicatieplatform in handen van gebruikers dat gebouwd is op Ethereum. Het is bedoeld voor gebruikers om ideeën te crowdfunden, content te verkopen en hoogwaardige gemeenschappen op te bouwen._
- **[Lens Protocol](https://lens.xyz/)** - _Lens Protocol is een samen te stellen gedecentraliseerde sociale grafiek die creators helpt met hun eigendomsrecht op hun content, waar ze ook maar heen gaan in het digitale landschap van het gedecentraliseerde internet._

## Lees verder {#further-reading}

### Artikelen {#articles}

- [Social Networks Are the Next Big Decentralization Opportunity](https://www.coindesk.com/tech/2021/01/22/social-networks-are-the-next-big-decentralization-opportunity/) — _Ben Goertzel_
- [Web3 holds the promise of decentralized, community-powered social networks](https://venturebeat.com/2022/02/26/web3-holds-the-promise-of-decentralized-community-powered-social-networks/) — _Sumit Ghosh_
- [An Overview of the Blockchain Social Media Landscape](https://www.gemini.com/cryptopedia/blockchain-social-media-decentralized-social-media) — _Gemini Cryptopedia_
- [How Blockchain Can Solve Social Media Privacy](https://www.investopedia.com/news/ethereum-blockchain-social-media-privacy-problem-linkedin-indorse/) — _Prableen Bajpai_
- [Social Media Networks Are Coming To The Blockchain](https://businesstechguides.co/what-are-decentralized-social-networks) — _Emmanuel Awosika_

### Video's {#videos}

- [Decentralized Social Media Explained](https://www.youtube.com/watch?v=UdT2lpcGvcQ) — _Coinmarketcap_
- [DeSo Blockchain Wants to Decentralize Social Media](https://www.youtube.com/watch?v=SG2HUiVp0rE) — _Bloomberg Technology_
- [The Future of Decentralized Social Media w/ Balaji Srinivasan, Vitalik Buterin, Juan Benet](https://www.youtube.com/watch?v=DTxE9KV3YrE) — _ETHGlobal_

### Gemeenschappen {#communities}

- [Status Discord Server](https://discord.com/invite/3Exux7Y)
- [Mirror Discord Server](https://discord.com/invite/txuCHcE8wV)
- [r/CryptoCurrency subreddit](https://www.reddit.com/r/CryptoCurrency/)
